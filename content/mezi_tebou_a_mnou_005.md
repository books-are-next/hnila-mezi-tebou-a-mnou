---
title: ''
contentType: prose
---

<section>

> 

> 

> 

> _Toxické osobnosti vystupující v této knize jsou posedlé svými nadějemi a sny. Jsou neznalé ohledně pomíjivosti a lpí na smyslových objektech. Taková neznalost je žene kupředu a některé z nich tak nevědomky vytváří realitu naprosto hrůznou._

> _Chlapec se zrzavými vlasy a pohublým obličejem tvarovaným do trojúhelníku není zahořklý z osobní prohry, ale proto, že zjistil, že podobně jako mezi smíchem a smutkem je velice tenká hranice, mezi racionalitou a iracionalitou je tomu také tak. Ta hrůza! Ta hrůza kolem ho donutila věřit, že v pseudosvětě je naprosto logické chovat se iracionálně. Uvědomit si svou iracionalitu tak může znamenat vyhrát boj, který se pro něj zdál být nekonečný._

> _Ve strasti si možná uvědomíme veškerou marnost lidství, a tak i vlastní bezvýznamnost. Vždyť když je celý život k pláči, nač oplakávat jen některé jeho části? Slz je nedostatek na tak dlouhou dobu, proto se čas od času smějeme a sbíráme síly, abychom zase mohli v pláči pokračovat._

</section>
