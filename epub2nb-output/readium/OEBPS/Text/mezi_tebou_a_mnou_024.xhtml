<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>mezi_tebou_a_mnou-19</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="mezi_tebou_a_mnou-19" xml:lang="cs-CZ">
		<div class="Z-kladn--textový-r-meček">
			<p id="_idParaDest-18" class="MLP_uroven2_kapitola ParaOverride-1"><span class="CharOverride-1">KAPITOLA 18 <br/>Naivně nejbližší mému srdci</span></p>
			<p class="MLP_text_bez1radku ParaOverride-1">Představoval si to nejhorší a&#160;nejsmutnější, co by se mu mohlo stát. Události a&#160;vše, co by jim muselo předcházet, znal jen on. Potom v&#160;určité chvíli, o&#160;samotě, vyřkl nahlas, čeho se velmi bál, totiž ztráty nejbližšího člověka. Ten, koho miluje, by tu pro něj už nemohl být. „Opustí mě osoba mému srdci nejmilejší, ten, s&#160;kým jsem opravdu šťastný. Něco se stane a&#160;nikdy už nic nebude tak, jak je teď.“ Stál v&#160;koupelně a&#160;mluvil do zrcadla. Najednou se tohle hrdé vyslovení stalo uspokojující záchranou. Něco, co bylo do té doby jen pouhou myšlenkou, se zhmotnilo ve slova, a&#160;i když byl ten muž jediný, kdo ta slova slyšel, mělo to pro něj význam. Věřil, že pokud se odhodlá říct pár vět nahlas, pak se nic z&#160;toho nevyplní. Jako kdyby slova smazala všechny překážky. Vždyť ta slova i&#160;samotný čin pro něj musely být do jisté chvíle obrovskou překážkou.</p>
			<p class="MLP_text ParaOverride-1">Teorií, kterou mi Mica prozradila, jsem se nejprve vůbec nezabýval. Když mi ji představila, pomyslel jsem jen na roztomilost a&#160;prostotu jejího uvažování, ale pár dnů od toho večera, to jsem zase pokračoval v&#160;práci na knize, mě najednou napadlo, že právě hlavní postava mé knihy měla povahu, díky které by mohla naivně věřit něčemu podobnému. Byl to ten muž v&#160;mé próze, který si myslel, a&#160;také se tím i&#160;nejspíš uklidňoval, že stačí najít chvilku soukromí, ve které se odhodlá říci nahlas to, čeho se bojí nejvíce, a&#160;pak bude naivně přesvědčen o&#160;tom, že jako kouzlem se nic z&#160;toho nevyplní. Bláhové a&#160;primitivní myšlení, pomyslel jsem si. I&#160;tak jsem se rozhodl Magdaléninu teorii použít a&#160;rozpracovat.</p>
			<p class="MLP_text ParaOverride-1">Na knize jsem usilovně pracoval naplněný inspirací z&#160;nových zkušeností, které jsem získal na pohovoru. I&#160;přes moji rozjařenost jsem nezapomínal na tradiční povinnosti. Při návštěvě mých prarodičů jsem se velmi rozmluvil:</p>
			<p class="MLP_text ParaOverride-1">„Existují totiž dva druhy pitev. Jedna je zdravotní a&#160;ta druhá soudní. Na rozdíl od klasických zdravotních pitev je dokumentace soudních pitev rozsáhlejší a&#160;také doplněna o&#160;fotografie.“ Mluvil jsem o&#160;tom tenkrát s&#160;obrovským nadšením a&#160;úžasem v&#160;obličeji. „Soudní pitvy bývají nařízeny kriminalisty, většinou když existuje možnost násilného úmrtí. Jsou to sebevraždy, vraždy, dopravní nehody… Někdy však jde o&#160;kosterní nález a&#160;pitva se provede za účelem identifikace mrtvoly. Ta práce musí být velice zajímavá a&#160;inspirující. Možná… Možná bych o&#160;tom mohl napsat příští knihu,“ sděloval jsem pratátovi informace, které jsem se dozvěděl na pohovoru. Zase jsme seděli u&#160;stolu v&#160;kuchyni a&#160;popíjeli kávu.</p>
			<p class="MLP_text ParaOverride-1">„Takže bys fotil všechna ta mrtvá těla,“ rekapituloval dědeček a&#160;tvářil se neutrálně.</p>
			<p class="MLP_text ParaOverride-1">„Ano, fotil bych ta těla, orgány a&#160;vše, co by ode mě lékaři chtěli během pitvy vyfotografovat. Doufám, že tu práci dostanu, pratáto. Z&#160;dvanácti uchazečů jsme do konce pohovoru vydrželi jen tři.“</p>
			<p class="MLP_text ParaOverride-1">„A&#160;oni vám ty pitevny ukazovali? I&#160;mrtvoly?“</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">„Neměl jsi strach?“</p>
			<p class="MLP_text ParaOverride-1">„Strach? Nebylo z&#160;čeho mít strach. Bylo to zvláštní, to ano. Ale také inspirativní. Ten pocit nejde dostatečně popsat.“</p>
			<p class="MLP_text ParaOverride-1">„A&#160;kdy se dozvíš, jestli jsi tu práci dostal?“</p>
			<p class="MLP_text ParaOverride-1">„Říkali, že nejpozději do neděle mi zavolají. Pořád netrpělivě kontroluji mobil.“ Pratáta zvedl hrnek s&#160;kávou. Byl jsem nervózní z&#160;jeho neutrálního přístupu. Nejspíš si myslel, že pro mě ta práce není vhodná, ovšem nahlas to neřekl a&#160;já jsem tak měl možnost změnit téma konverzace. „Mám tě pozdravovat od Magdalény.“</p>
			<p class="MLP_text ParaOverride-1">„No a&#160;kdy ji už konečně k&#160;nám přivedeš?“</p>
			<p class="MLP_text ParaOverride-1">„Stále váhám, babička by na ni mohla udělat špatný dojem.“</p>
			<p class="MLP_text ParaOverride-1">„A&#160;jak se Magdaléna staví k&#160;tvému zájmu o&#160;pracovní místo na pitevnách?“ vrátil se tak zase k&#160;předešlému tématu.</p>
			<p class="MLP_text ParaOverride-1">„Ona je velice tolerantní. Chápe, že takovou zkušenost potřebuji, a&#160;podporuje mě.“ Jistě jsem si touto odpovědí trochu skutečnost přikrášlil.</p>
			<p class="MLP_text ParaOverride-1">Babička vešla do kuchyně. Ani se na mě nepodívala a&#160;zastavila se až u&#160;kuchyňské linky. Nezvyklé bylo také to, že neřekla vůbec nic. Sáhla po houbičce, která ležela u&#160;dřezu, a&#160;začala umývat nádobí.</p>
			<p class="MLP_text ParaOverride-1">„Jak se máš, babičko?“ pokusil jsem se zahájit konverzaci.</p>
			<p class="MLP_text ParaOverride-1">Jako by čekala, až se zeptám, přestala umývat nádobí, a&#160;otočila se ke mně. „Asi bude se mnou brzy konec. Je mi hrozně zle od chvíle, kdy jsi mi řekl, že končíš se školou.“</p>
			<p class="MLP_text ParaOverride-1">„Hrozně zle? A&#160;jak se to projevuje?“</p>
			<p class="MLP_text ParaOverride-1">„Je mi pořád zima a&#160;pobolívá tady na břiše,“ ukazovala na pravou stranu svého podbřišku a&#160;teatrálně vzlykla.</p>
			<p class="MLP_text ParaOverride-1">Snažil jsem se zachovat klid, ale tušil jsem, že to babičku bude nutit celou záležitost ještě více dramatizovat. „Určitě to nic není. Budeš v&#160;pořádku.“</p>
			<p class="MLP_text ParaOverride-1">„Vždyť ty nevíš, jak mi je!“ pokračovala ve svém divadelním výstupu, a&#160;když si uvědomila, že se nechci nechat rozčílit, začala být překvapivě invazní. „Kvůli tvému rozhodnutí opustit školu mi začaly vypadávat vlasy. Nakonec dostanu rakovinu. Mám příznaky, říkali to v&#160;televizi.“</p>
			<p class="MLP_text ParaOverride-1">„A&#160;nedomýšlíš si to jen? Nebo ještě hůř, nesnažíš se mě vyprovokovat? Už jsem ti přeci říkal, že nikdo jiný to za mě rozhodovat nesmí.“</p>
			<p class="MLP_text ParaOverride-1">Ani se nesnažila se mnou vést věcný rozhovor. „Tohle mi děláš naschvál. Nemáš mě rád a&#160;vůbec si neuvědomuješ, jak mi ubližuješ. Jako tvá matka!“</p>
			<p class="MLP_text ParaOverride-1">Těch slov bylo najednou až příliš. Pratáta se už chystal zasáhnout, ale než to stačil udělat, vstal jsem od stolu. Bylo ticho, babička i&#160;dědeček netrpělivě čekali, jak se dále zachovám. Kávu jsem měl nedopitou, ale to mi nevadilo, protože jsem myslel jen na to, že chci okamžitě odejít pryč.</p>
		</div>
</body>
</html>