<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>mezi_tebou_a_mnou-29</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="mezi_tebou_a_mnou-29" xml:lang="cs-CZ">
		<div class="Z-kladn--textový-r-meček">
			<p id="_idParaDest-28" class="MLP_uroven2_kapitola ParaOverride-1"><span class="CharOverride-1">KAPITOLA 28 <br/>Oslava</span></p>
			<p class="MLP_text_bez1radku ParaOverride-1">Podstatnou část knihy jsem měl už hotovou, některé kapitoly jsem sice stále přepisoval, ale věděl jsem, že se blížím ke konci.</p>
			<p class="MLP_text ParaOverride-1">Hlavní postavou byl muž, který odsuzoval pomíjivost. Měl obrovský strach a&#160;snažil se za každou cenu předejít ztrátě nejbližší osoby. Možná kvůli tomu, že nebyl schopen smířit se s&#160;nestálostí, o&#160;tu osobu jednoho dne přišel. Ta událost ho psychicky zničila. Nejprve cítil obrovskou nespravedlnost, ale až uběhl nějaký čas, jeho vztek zmizel a&#160;vystřídala ho netečnost. Začal věřit, že pokud bude ke všemu a&#160;všem laxní, nemůže ho nic překvapit a&#160;nikdo mu nemůže už nikdy ublížit. Kvůli této myšlence se z&#160;něj stal lhář, který svůj smutek skrývá za žerty. Byl tolik neupřímný ke společnosti a&#160;k&#160;sobě samému, že přišel o&#160;svoji identitu, a&#160;naprosto zapomněl na to, co dříve pro něj mělo smysl.</p>
			<p class="MLP_text ParaOverride-1">Byl jsem zaneprázdněný celým tím příběhem, že jsem málem zapomněl na setkání s&#160;Magdalénou. Sejít jsme se měli u&#160;ní doma a&#160;na oslavu k&#160;babičce jsme měli jít společně, tak zněla domluva. Přijel jsem ale o&#160;půl hodiny později. Samozřejmě jsem si myslel, že Magdaléna bude naštvaná kvůli mému pozdnímu příjezdu.</p>
			<p class="MLP_text ParaOverride-1">Auto jsem zaparkoval na nedalekém parkovišti a&#160;běžel k&#160;místu našeho setkání. Byl jsem v&#160;takovém spěchu, že jsem v&#160;přihrádce napravo od volantu zapomněl svůj mobil. Když jsem přiběhl před dům, ještě jsem si upravil kravatu a&#160;pak jsem zazvonil na domovní zvonek. Netrvalo dlouho a&#160;Magdaléna vyšla ven. Měla na sobě ty krásné modré šaty. Slušelo jí to jako vždy. Přišla ke mně a&#160;zeptala se, zda je mi už lépe. Odkazovala tak na můj stav toho rána, kdy jsme se viděli naposledy.</p>
			<p class="MLP_text ParaOverride-1">„Omlouvám se, že jsem přijel pozdě…,“ začal jsem si připravovat výmluvu, když mi náhle skočila do věty.</p>
			<p class="MLP_text ParaOverride-1">„To nevadí, hlavně že jsi přijel,“ usmála se a&#160;důvod mého zpoždění ani nechtěla znát. Překvapilo mě, že nebyla naštvaná. Původně jsem měl úplně jiné očekávání. Byla moc ráda, že mě vidí. Vzala mě za ruku a&#160;společně jsme vyrazili k&#160;domu její babičky, který byl ve vedlejší ulici.</p>
			<p class="MLP_text ParaOverride-1">„Víš, já… Zapomněl jsem koupit tvojí babičce dárek.“</p>
			<p class="MLP_text ParaOverride-1">„To nevadí. Já věděla, že zapomeneš, tak jsem koupila i&#160;za tebe.“</p>
			<p class="MLP_text ParaOverride-1">To mě rozesmálo. „Vážně? A&#160;kde ten dárek máš?“</p>
			<p class="MLP_text ParaOverride-1">Vysvětlila mi potom, že její rodiče šli napřed a&#160;vzali dárky s&#160;sebou. Vcházeli jsme do vedlejší ulice. Dům Magdaléniny babičky byl na dohled.</p>
			<p class="MLP_text ParaOverride-1">„Kolik má přijít hostů?“ zajímal jsem se.</p>
			<p class="MLP_text ParaOverride-1">„Mám obavu, že hodně. Babička má ráda velké oslavy. I&#160;mí rodiče mají rádi takové oslavy. Já jsem se jim se svojí stydlivou povahou asi vážně nepovedla,“ vtipkovala. Na okamžik jsem se zamyslel, pohlédl jsem přes cestu a&#160;spatřil lavičku, na které jsem kdysi seděl.</p>
			<p class="MLP_text ParaOverride-1">„Tam jsme se seznámili,“ prohlásil jsem a&#160;Magdaléna pohlédla směrem, kam jsem se díval i&#160;já.</p>
			<p class="MLP_text ParaOverride-1">„Půjdeme se na chvilku posadit?“ zeptala se.</p>
			<p class="MLP_text ParaOverride-1">„Tobě se dovnitř opravdu moc nechce, že?“</p>
			<p class="MLP_text ParaOverride-1">„Myslím, že nebude vadit, když se ještě o&#160;pár minut zpozdíme,“ řekla a&#160;pak jsme společně přešli cestu.</p>
			<p class="MLP_text ParaOverride-1">Seděli jsme na lavičce, Magdaléna se ke mně tiskla a&#160;byla spokojená. Oba jsme vzpomínali na den, kdy jsme se na stejném místě potkali poprvé.</p>
			<p class="MLP_text ParaOverride-1">„Jak je možné, že jsi mě tenkrát oslovila, když jsi tak stydlivá?“ zeptal jsem se Magdalény.</p>
			<p class="MLP_text ParaOverride-1">„Ani sama nevím,“ pohlédla mi hluboce do očí a&#160;pokračovala tichým hláskem. „Byl jsi roztomilý s&#160;tím svým pomerančem a&#160;samomluvou. Připadal jsi mi záhadný a&#160;ztracený.“ Její hnědé oči zářily a&#160;já bych musel být naprostý blázen, kdyby mě v&#160;ten okamžik nenapadlo políbit ji. „A&#160;také jsem možná měla trochu obavu, že chceš podstrčit babičce nevýhodnou smlouvu.“</p>
			<p class="MLP_text ParaOverride-1">„Připadal jsem ti ztracený. A&#160;co dnes? Dnes ti už ztracený nepřipadám?“ ptal jsem se.</p>
			<p class="MLP_text ParaOverride-1">Pohlédla na mě a&#160;neodpustila si poznámku: „Měl jsi na sobě stejný oblek, jako máš i&#160;dnes.“ Byla to zároveň odpověď na moji otázku. „Obchodník a&#160;spisovatel,“ dodala ještě.</p>
			<p class="MLP_text ParaOverride-1">Po pár minutách konverzace jsme se rozhodli jít na oslavu. Když na to vzpomínám, musím uznat, že to byl vlastně skvělý večer. Jednalo se o&#160;typickou vesnickou oslavu, takže bylo všude plno alkoholu. Hostů bylo mnoho, ale Magdaléna byla uvolněná, protože jsem tam byl s&#160;ní. Předali jsme její babičce dárky, sborově jsme zpívali na oslavu narozenin. Pro hosty bylo v&#160;kotlíku v&#160;kuchyni připraveno několik porcí guláše. Guláš se jedl s&#160;chlebem a&#160;zapíjel pivem a&#160;já jsem při pohledu na hosty, kteří se tímto pokrmem ládovali u&#160;stolu v&#160;kuchyni, myslel na pankreatitidu. Magdalénina babička do mě párkrát šťouchla prstem, že jsem hubeňour, a&#160;nabádala mne, abych guláš, který prý ona sama vařila, taky ochutnal. Nechtěl jsem urazit a&#160;je pravda, že jsem měl docela hlad, a&#160;tak i&#160;přes mé obavy z&#160;pankreatitidy jsem jednu porci snědl. Během toho večera jsem stoupal v&#160;oblibě Magdaléniných rodičů i&#160;její babičky. Seděli jsme u&#160;stolu a&#160;hovořili o&#160;všem možném, včetně mé literární tvorby.</p>
			<p class="MLP_text ParaOverride-1">Až do pozdních hodin se v&#160;tom domě pilo, hovořilo a&#160;zpívalo. Krátce po půlnoci mi Magdaléna špitla do ucha, že je unavená a&#160;že by už ráda odešla. Mrkl jsem na ni a&#160;společně jsme se s&#160;její babičkou rozloučili a&#160;vydali se ke dveřím.</p>
			<p class="MLP_text ParaOverride-1">„Babička i&#160;rodiče si tě oblíbili,“ prohlásila Magdaléna, když jsme byli na cestě k&#160;jejímu domu.</p>
			<p class="MLP_text ParaOverride-1">„Ano, zase jsem se vetřel do přízně jako typický obchodník,“ smál jsem se.</p>
			<p class="MLP_text ParaOverride-1">„No, pokud v&#160;tom není špatný záměr, je všechno v&#160;pořádku,“ usmála se Magdaléna. To jsme už vkročili do vedlejší ulice.</p>
			<p class="MLP_text ParaOverride-1">„Ztracený obchodník a&#160;záhadný spisovatel. Myslíš si, že jsem zodpovědný? Doprovodím tě až k&#160;domu, aby se ti nic nestalo. Kdyby ti byla zima, nabídl bych ti sako.&#160;– Je ti zima?“</p>
			<p class="MLP_text ParaOverride-1">„Není mi zima. Ty mě chceš doprovodit jen ke dveřím a&#160;pak odejít?“ Blížili jsme se krokem k&#160;domu a&#160;Magdaléna se snažila vypadat roztomile. „Nemůžu tě nechat řídit auto.“</p>
			<p class="MLP_text ParaOverride-1">„Z&#160;nás dvou jsi zodpovědnější byla vždy ty. Mám se jít posadit na lavičku a&#160;čekat, až alkohol vyprchá?“</p>
			<p class="MLP_text ParaOverride-1">„Mohla bych tě pozvat na meltu, kdybys chtěl.“</p>
			<p class="MLP_text ParaOverride-1">„A&#160;co rodiče?“</p>
			<p class="MLP_text ParaOverride-1">„Ti nejspíš zůstanou u&#160;babičky až do rána.“</p>
			<p class="MLP_text ParaOverride-1">Měl jsem snad jejím hnědým očím říci ne? „Docela rád bych se něčeho ještě napil.“</p>
			<p class="MLP_text ParaOverride-1">Oba jsme vešli do domu a&#160;asi vám je naprosto jasné, že jsem s&#160;Micou zůstal celou noc, až do rána.</p>
		</div>
</body>
</html>