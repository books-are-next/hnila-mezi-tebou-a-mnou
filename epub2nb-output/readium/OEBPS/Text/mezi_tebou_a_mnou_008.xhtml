<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>mezi_tebou_a_mnou-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="mezi_tebou_a_mnou-3" xml:lang="cs-CZ">
		<div class="Z-kladn--textový-r-meček">
			<p id="_idParaDest-2" class="MLP_uroven2_kapitola ParaOverride-1"><span class="CharOverride-1">KAPITOLA 2 <br/>Marná snaha</span></p>
			<p class="MLP_text_bez1radku ParaOverride-1">Utkvěla mi v&#160;paměti jedna z&#160;mnoha vzpomínek na mého pratátu. Tenkrát jsme si povídali o&#160;mé nové pracovní pozici obchodního zástupce. Těšilo mě, že jsem tu práci dostal, pratáta byl ale k&#160;mé nové práci skeptický, zároveň mi však nedokázal nic zakázat.</p>
			<p class="MLP_text ParaOverride-1">„Asi bych to dělat nemohl,“ řekl mi, když jsem mu vylíčil, jak vypadá moje pracovní náplň.</p>
			<p class="MLP_text ParaOverride-1">„Proč?“ ptal jsem se.</p>
			<p class="MLP_text ParaOverride-1">„Myslím, že při výkonu takové práce musí mít člověk… určitý charakter. Podle mě zahrnuje práce obchodníka časté promluvy se sebou samým,“ začal opatrně. „Možná to není tento případ, ale něco mě nutí říci nahlas, co mám na mysli.“</p>
			<p class="MLP_text ParaOverride-1">„Jsem zvědavý na tvůj názor, pratáto.“</p>
			<p class="MLP_text ParaOverride-1">„Když jsem byl ve tvém věku, o&#160;obchodnících tohoto typu se říkalo, že ten nejtalentovanější z&#160;nich umí prodat nejhorší zboží za nejvyšší cenu a&#160;ani se přitom v&#160;obličeji nezačervená.“ Řekl to tím svým klidným tónem v&#160;hlase, proti kterému nešlo nic namítnout. Pokračoval by, ale věděl, že tenkrát bylo naprosto marné mne varovat před vším, co mne podle něj v&#160;nové práci čekalo. Znal mě dostatečně na to, aby věděl, že přes moji tvrdohlavost spojenou s&#160;nadšením nebudou mít na můj názor jeho racionální připomínky žádný vliv. I&#160;proto je nejspíš značně omezil.</p>
			<p class="MLP_text ParaOverride-1">„Od té doby se jistě mnoho změnilo,“ reagoval jsem naivně. „Všichni obchodníci přece nemohou být takoví, jak je tady líčíš,“ řekl jsem klidně.</p>
			<p class="MLP_text ParaOverride-1">„Možná jsem jen potkal ty špatné obchodníky a&#160;mluví tak ze mě špatná zkušenost.“</p>
			<p class="MLP_text ParaOverride-1">„Nejspíš ano…“</p>
			<p class="MLP_text ParaOverride-1">Babička zrovna vstoupila do místnosti a&#160;přerušila naši konverzaci, jako kdyby její slovo mělo za všech okolností větší váhu než ta naše.</p>
			<p class="MLP_text ParaOverride-1">„Jak se ti líbí v&#160;nové práci?“ zeptala se.</p>
			<p class="MLP_text ParaOverride-1">„Zrovna o&#160;tom s&#160;pratátou hovoříme. Nechceš si k&#160;nám sednout?“ Věděl jsem, jaká babička je, i&#160;přesto jsem se kolikrát snažil být milý. Vždy mi to její následná reakce vrátila i&#160;s&#160;úroky.</p>
			<p class="MLP_text ParaOverride-1">„Nemám tolik času, běží teď reklama,“ prohlásila tím svým tónem v&#160;hlase, aniž by si uvědomila, jak povýšeně to zní. Věřila, že její čas je tak vzácný, že bychom jí měli být vděční, když během reklamy přijde do kuchyně za námi. Vždy mne její povaha dokázala dostat během pár chvil do naprosté nervozity. „Tak?“</p>
			<p class="MLP_text ParaOverride-1">„Koupil jsem si nový oblek.“</p>
			<p class="MLP_text ParaOverride-1">„Do práce? A&#160;proplatí ti ho?“</p>
			<p class="MLP_text ParaOverride-1">„Proč myslíš vždy v&#160;první řadě na peníze? Důležité je, že mě ta práce baví. Možná mi ho proplatí, možná. Za první výplatu si asi koupím ještě jeden.“</p>
			<p class="MLP_text ParaOverride-1">„A&#160;kolik tam u&#160;nich dostaneš? Doufám, že je to dobře placená pozice.“</p>
			<p class="MLP_text ParaOverride-1">„To záleží na tom, jak usilovně budu pracovat a&#160;kolik budu mít vyplněných smluv.“</p>
			<p class="MLP_text ParaOverride-1">„Ale nezapomeň, že děláš ještě školu!“ pravila direktivně.</p>
			<p class="MLP_text ParaOverride-1">„To já přece vím. Proč mi to pořád musíš připomínat?“ Zase jsem začínal být nervózní z&#160;babiččiných kousavých připomínek.</p>
			<p class="MLP_text ParaOverride-1">„Nechci, abys ukončil studium jen kvůli tomu, že máš teď práci. Víš, že titul potřebuješ.“ Na to jsem už ani nereagoval, stejně by to nemělo cenu. „A&#160;našel sis už v&#160;tom zaměstnání nějakou slečnu?“</p>
			<p class="MLP_text ParaOverride-1">„Teprve jsem tam začal pracovat, nestihl jsem se ani roz…“ Najednou mi babička do věty skočila svým náhlým, a&#160;ne zcela souvisejícím výrokem:</p>
			<p class="MLP_text ParaOverride-1">„Tvoje máma taky odešla ze školy, ale to nebylo kvůli práci…“</p>
		</div>
</body>
</html>