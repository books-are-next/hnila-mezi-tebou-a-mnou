<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>mezi_tebou_a_mnou-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="mezi_tebou_a_mnou-14" xml:lang="cs-CZ">
		<div class="Z-kladn--textový-r-meček">
			<p id="_idParaDest-13" class="MLP_uroven2_kapitola ParaOverride-1"><span class="CharOverride-1">KAPITOLA 13 <br/>Kamarádův kamarád</span></p>
			<p class="MLP_text_bez1radku ParaOverride-1">„Ten člověk má prý velmi komplikovanou povahu. Jeho názory a&#160;jednání závisí na míře adrenalinu, který v&#160;dané situaci vnímá. Často využívá přetvářky i&#160;lží. Záměrně vyhledává nebo vytváří situace, které jsou emočně vyhrocené, aby prý mohl cítit i&#160;pochopit hodnotu, a&#160;hlavně hloubku svého úsudku. Všechno ostatní on rozhoduje jen nahodile. V&#160;životě si nestanovil žádný cíl, řekl mi ten můj kamarád. Ten člověk má permanentní obavu ze ztráty svého času, a&#160;proto mu nezbývá než vnímat vše, co se mu přihodí, jako…,“ chvíli jsem hledal správná slova, „… jako pomíjivou zkušenost. Uvědomuje si, že ač by svůj úsudek promýšlel dopodrobna, nebo by nad ním vůbec nepřemítal, v&#160;každém případě by to znamenalo krok, který již nepůjde vrátit. Když uvažuje tímto způsobem, dochází mu, že vždy bude mít pochybnosti, zda bylo jeho rozhodnutí správné či zda se mohl rozhodnout lépe. Dám příklad… Nikdy nepozná, jaké by to bylo, kdyby zůstal se svojí manželkou o&#160;pár měsíců déle, a&#160;nepožádal by o&#160;rozvod hned při její první milostné aféře. Nebo jaký by mohl být jeho život, kdyby v&#160;mládí zůstal na škole? O&#160;kolik zkušeností přišel, když odmítl tolik pracovních příležitostí?&#160;– To jsou otázky, které mu připomínají, jak pomíjivé jsou důsledky jejich odpovědí.“</p>
			<p class="MLP_text ParaOverride-1">„To, co říkáš, je přinejmenším zajímavé.“</p>
			<p class="MLP_text ParaOverride-1">„Jen parafrázuji toho kamaráda. Vlastně kamarádova kamaráda.“</p>
			<p class="MLP_text ParaOverride-1">„Jeho chování má jistě nějakou příčinu…“</p>
			<p class="MLP_text ParaOverride-1">„Ano, má. Kdysi dávno mu někdo ublížil.&#160;– Zajímavé na tom je, že on ví, že svým chováním a&#160;uvažováním si dělá jen další problémy, a&#160;tím také ubližuje lidem kolem sebe. Uvědomuje si, že jeho přístup není střízlivý. Je vyhrocený, nebezpečný, extrémní…, jenom ne střízlivý. Tohle on ale z&#160;nějakého důvodu nemůže změnit. Prostě nemůže,“ pravil jsem rychle. „Jen si zkus představit, jak se asi cítí.“</p>
			<p class="MLP_text ParaOverride-1">Pratáta se pak zamyslel. „Nejprve jsem myslel, že se jedná o&#160;nihilistu, ale… podle toho, co říkáš, ho jeho chování pravděpodobně trápí.“</p>
			<p class="MLP_text ParaOverride-1">„Určitě trápí, a&#160;proto bych netvrdil, že je nihilista. Podle mě je jen laxní. Ale on nechce být laxní, jen neví, jak přestat.“ Nemusel jsem pratátovi dlouho nic vyprávět a&#160;vysvětlovat, vždy mě dokázal pochopit a&#160;to, co jsem nezmínil, si správně domyslel. Bylo pro mě pohodlnější mluvit o&#160;kamarádovu kamarádovi než o&#160;sobě samém. Pokračoval jsem v&#160;té maškarádě, i&#160;když jsem nepochyboval, že pratáta dobře věděl, o&#160;kom mluvíme ve skutečnosti.</p>
			<p class="MLP_text ParaOverride-1">„Je ztracený.“</p>
			<p class="MLP_text ParaOverride-1">„A&#160;nešťastný,“ doplnil jsem pratátu. „Co bys takovému člověku poradil?“</p>
			<p class="MLP_text ParaOverride-1">„Asi nejde ani tak o&#160;radu.&#160;– Já si myslím, že se musí něco stát. Musí se přihodit nějaká nečekaná událost, ve které bude postaven před zodpovědnost. Zřejmě bude ze začátku mít ten povědomý strach, ale pokud se bude jednat o&#160;něco velmi osobního, zjistí, že nemůže jen laxně máchnout rukou. Tam se ukáže, jestli je schopný se změnit.“</p>
			<p class="MLP_text ParaOverride-1">„Aha. A&#160;konkrétně by ta událost vypadala třeba jak?“</p>
			<p class="MLP_text ParaOverride-1">„To já nevím. U&#160;každého je to jiné. Musel bys mi prozradit víc, o&#160;tom, co se tomu tvému kamarádovi tenkrát stalo.“</p>
			<p class="MLP_text ParaOverride-1">„Kamarádovu kamarádovi,“ snažil jsem se ho opravit.</p>
			<p class="MLP_text ParaOverride-1">„Však víš, koho myslím,“ řekl jen.</p>
			<p class="MLP_text ParaOverride-1">Napil jsem se kávy. Z&#160;mého výrazu dědeček vyčetl, že více o&#160;tom, kdo mi tenkrát ublížil, mluvit nechci.</p>
			<p class="MLP_text ParaOverride-1">Když jsem toho dne odcházel, zastavil mě pratáta u&#160;domovních dveří. „Ještě mě něco napadlo k&#160;tomu kamarádovu kamarádovi. Je důležité, aby se vyznal nejprve sám v&#160;sobě. To, že mu někdo řekne, že se rozhodl správně, pro něj nebude mít význam a&#160;on to neocení, dokud si nebude jistý sám sebou.“</p>
			<p class="MLP_text ParaOverride-1">„Co když má strach z&#160;toho, že jeho rozhodnutí bude špatné? Co když se bojí, že zbaběle uteče, když nastane ta náhlá situace, která si bude žádat, aby se zachoval správně?“</p>
			<p class="MLP_text ParaOverride-1">„Asi pro něj nemám uspokojivější odpověď, než že to bude muset zjistit.“</p>
			<p class="MLP_text ParaOverride-1">„Ten strach bude asi těžké překonat… pro něj. Říkal jsem ti, že má komplikovanou povahu,“ usmál jsem se a&#160;podával mu ruku. „Tak zase někdy.“</p>
			<p class="MLP_text ParaOverride-1">„Ptal ses mě na radu.&#160;– Povrchnost je pomíjivá. Kdo se na vše dívá povrchně, těžko pozná hodnotu svého rozhodnutí. Zamysli se nad tím, jak povrchní je například naše loučení, pak budeš vědět, co tomu kamarádovu kamarádovi poradit,“ dodal a&#160;potřásl mi pravicí. „Tak zase někdy.“</p>
		</div>
</body>
</html>