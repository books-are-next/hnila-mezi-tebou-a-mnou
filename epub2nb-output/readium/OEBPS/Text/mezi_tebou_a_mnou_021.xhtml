<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>mezi_tebou_a_mnou-16</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="mezi_tebou_a_mnou-16" xml:lang="cs-CZ">
		<div class="Z-kladn--textový-r-meček">
			<p id="_idParaDest-15" class="MLP_uroven2_kapitola ParaOverride-1"><span class="CharOverride-1">KAPITOLA 15 <br/>Absurdity prvních kapitol</span></p>
			<p class="MLP_text_bez1radku ParaOverride-1">První úryvky mé druhé knihy byly v&#160;podstatě o&#160;mém strachu z&#160;pomíjivosti a&#160;ze špatných konců. Nejsem si jistý, zda by kdokoli pochopil, o&#160;co jsem se snažil, co jsem odhalil a&#160;co vše jsem do prvních kapitol ukryl. Byla to verze bez preface, jelikož k&#160;té jsem se chtěl vrátit, až bych si byl jistý, že je příběh knihy dokončen. Příběh byl depresivní a&#160;smutný. Trefně to vystihla Mica, která po přečtení popsala první kapitoly slovem „šedé“. Nebyla to však o&#160;nic méně upřímná kniha než ta předešlá.</p>
			<p class="MLP_text ParaOverride-1">Jednalo se o&#160;příběh, ve kterém se dvě postavy ocitly v&#160;situaci, která uzavírala něco mezi nimi. Čtenář si zpočátku mohl jen domýšlet, o&#160;co konkrétně šlo. Těmi postavami byli muž a&#160;žena. Neobtěžoval jsem se popisováním jejich vzhledu nebo toho, co se kolem nich dělo. Sám jsem si nedokázal a&#160;ani nechtěl představit detaily. To důležité bylo, že seděli naproti sobě v&#160;nějaké kavárně. Mlčeli, jeden druhému se dívali do očí. Napsal jsem, že v&#160;té situaci nebylo slov zapotřebí, vše mezi nimi bylo uzavřeno. Každá hádka, každá špatná vzpomínka i&#160;to, co bylo mezi nimi doposud nevyřešené, se jejich setkáním nějak vysvětlilo. Byla pro mne důležitá samotná představa, že se dva lidé se společnou a&#160;nevyjasněnou minulostí potkali a&#160;rozhodli se za vším udělat tlustou čáru.</p>
			<p class="MLP_text ParaOverride-1">To byla ta myšlenka, na kterou mne přivedl pratáta. Tak by teo­reticky mohl celý jejich příběh, ať už byl jakkoli bolestný, končit. A&#160;tím, jak jsem to napsal, jsem se zbavil čekání na závěr a&#160;také obav i&#160;napětí. Radoval jsem se z&#160;představy, že nebudu muset listovat na poslední strany té knihy, abych se dozvěděl, jak to celé dopadne. Neděsil bych se už více toho, že jedna z&#160;těch postav, nebo možná obě, čekají na to, na co vyčkávám i&#160;já. Vždyť pro mě nebylo těžké ztotožnit se s&#160;jednou z&#160;těch postav. Ten muž mi byl chováním velice podobný, a&#160;byť jsem v&#160;první verzi nepopsal tvář oné ženy, v&#160;mysli jsem ji měl před sebou.</p>
			<p class="MLP_text ParaOverride-1">Ta myšlenka byla již v&#160;těch prvních kapitolách ukryta, a&#160;vzácná byla především pro mě. Těšil jsem se, až bude příběh dokončen a&#160;přečte si jej pratáta, který by nepochybně tuto myšlenku v&#160;mém příběhu našel, a&#160;jistě by to bylo další bohaté téma k&#160;hovoru při kávovém rituálu.</p>
		</div>
</body>
</html>