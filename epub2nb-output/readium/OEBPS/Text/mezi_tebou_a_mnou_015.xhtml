<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>mezi_tebou_a_mnou-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="mezi_tebou_a_mnou-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-9" class="MLP_uroven2_kapitola ParaOverride-1"><span class="CharOverride-1">KAPITOLA 9 <br/>Zasloužené první místo</span></p>
			<p class="MLP_text_bez1radku ParaOverride-1">S&#160;obchodníkem, se kterým jsem byl toho dne ve dvojici, se nám podařilo dát dohromady nejlepší skupinový výsledek uzavřených smluv. Zároveň jsem celý den dumal nad tím, jak rychle se manažer i&#160;ostatní obchodníci vypořádali s&#160;Matyášovým odchodem. Jako kdyby Matyášova práce ve firmě nic neznamenala. Přemýšlel jsem také o&#160;tom, jak jednoduché bylo pro Tomáše odstranit ten jeden dílek ze dna pyramidy. I&#160;s&#160;myšlenkami na Matyáše mi šlo obchodování v&#160;ten den velice snadno. Ale při uzavření předposlední smlouvy jsem si uvědomil, že nechci, aby Matyášův odchod z&#160;firmy byl jen snadno zapomenutelnou vsuvkou mezi ostatními událostmi toho dne.</p>
			<p class="MLP_text ParaOverride-1">Odpoledne nás trenér vyzvedl na kraji města. Byli jsme poslední dva obchodníci z&#160;firmy, které musel odvézt. Nastoupili jsme do automobilu a&#160;vyrazili směrem k&#160;firmě. Trenérovu pochvalu za denní výsledek jsem přešel mlčením a&#160;podle plánu jsem nadhodil téma Matyášova odchodu. „Prý si našel jinou práci,“ prohlásil trenér.</p>
			<p class="MLP_text ParaOverride-1">Jinou práci? Jak univerzální odpověď, pomyslel jsem si. „Tak kvůli tomu se hádali v&#160;sobotu s&#160;Tomášem?“ ptal jsem se s&#160;úmyslem trenéra trochu vyprovokovat, protože jsem tušil, že skutečný důvod, proč Matyáš v&#160;práci končí, znal, ale nechtěl nám ho záměrně sdělit.</p>
			<p class="MLP_text ParaOverride-1">„Asi ano, Tomáš mi říkal, že si Matyáš našel jinou práci, a&#160;proto chce odejít. Nic víc. On ti Matyáš říkal něco jiného?“ zajímal se.</p>
			<p class="MLP_text ParaOverride-1">„Ne, neříkal.“</p>
			<p class="MLP_text ParaOverride-1">Dorazili jsme k&#160;budově firmy, vystoupili z&#160;automobilu a&#160;běželi do kanceláře, kde už na nás čekali ostatní. Sekretářkám jsme odevzdali podepsané smlouvy. V&#160;místnosti pro prezentace jsme se, jako obvykle po pracovním dni, všichni sešli. Tomáš předstoupil před nás a&#160;začal psát na tabuli jména obchodníků v&#160;pořadí podle uzavřených smluv. Naše dvojice získala první místo. Dle mého očekávání nepřinesla dvojice Robin s&#160;Evou ani jednu uzavřenou smlouvu. Možná s&#160;Evou dosáhli úplně jiného denního rekordu, jak někdo z&#160;obchodníků provokativně poznamenal.</p>
			<p class="MLP_text ParaOverride-1">„Blahopřeji vám, chlapci,“ pravil Tomáš směrem ke mně a&#160;k&#160;obchodníkovi, se kterým jsem byl ve dvojici a&#160;jehož jméno si dodnes nepamatuji. „Máte za dnešek nejlepší výsledek ze všech obchodníků!“ Pak se podíval na výsledek druhého a&#160;třetího týmu. „Dokonce se k&#160;vám dnes ani nikdo nepřiblížil. Dvojici Eva a&#160;Robin raději nekomentuji.“ Ukázal na nás a&#160;řekl k&#160;ostatním: „Tito dva vám všem dnes natrhli prdel. Myslím, že si to zaslouží potlesk.“ Všichni nám tleskali, obchodníci, trenéři a&#160;přidal se i&#160;Tomáš. Přemýšlím, zda mne v&#160;ten moment jejich pozornost těšila, nebo mi byla nepříjemná. Vzpomínám si, že jsem se usmíval, ale nakolik byly mé emoce upřímné, si nevzpomínám.</p>
			<p class="MLP_text ParaOverride-1">Tomáš ještě pronesl závěrečnou motivační řeč. Když skončil, poslal všechny domů. Mě si však ještě vzal stranou, že se mnou chce mluvit soukromě. Šli jsme do jeho kanceláře.</p>
			<p class="MLP_text ParaOverride-1">„Ještě jednou gratuluji za dnešní výsledek,“ zavřel za mnou dveře kanceláře a&#160;posadil se za svůj stůl. Usadil jsem se na židli naproti a&#160;čekal. „Nebudu tě zdržovat dlouho, jsi po celém dni unavený,“ jistě pak očekával reakci, která by ho potěšila.</p>
			<p class="MLP_text ParaOverride-1">„Nejsem unavený,“ odvětil jsem zvyklým způsobem.</p>
			<p class="MLP_text ParaOverride-1">„Dobrá. Vím, že poslední dny pro tebe mohly být chaotické, narážím teď na Matyášův rychlý odchod z&#160;naší firmy. Mimochodem, řekl ti Matyáš, proč končí?“ snažil se zjistit, co všechno o&#160;důvodech Matyášova odchodu vím. Proto využil v&#160;konverzaci známé obchodní taktiky, jako že se mimochodem zeptá na věc, kterou se ode mě chce dozvědět především. Všiml jsem si toho a&#160;byl jsem zvědavý, zda Tomáš jen sbírá informace, nebo je za tím ještě něco jiného. Byl jsem připravený Tomášovi zalhat bez mrknutí a&#160;dalších indicií, které by mě mohly prozradit.</p>
			<p class="MLP_text ParaOverride-1">„Neřekl mi o&#160;tom nic. Proč končí?“ zkoušel jsem jej.</p>
			<p class="MLP_text ParaOverride-1">„Našel si jinou práci.“</p>
			<p class="MLP_text ParaOverride-1">„A&#160;jakou?“</p>
			<p class="MLP_text ParaOverride-1">„To nevím, nezajímalo mě to,“ zareagoval pohotově.</p>
			<p class="MLP_text ParaOverride-1">„Takže to je ten důvod, proč jste se s&#160;Matyášem v&#160;sobotu večer pohádali.“</p>
			<p class="MLP_text ParaOverride-1">„Darku, ty to jistě chápeš, mám určitou zodpovědnost za firmu a&#160;její zaměstnance. Matyáš za mnou toho večera přišel, žádal mě o&#160;vyšší plat, jinak prý z&#160;firmy odchází. Možná jsem reagoval přehnaně, ale mě to v&#160;ten moment velice urazilo,“ zase využil další taktiku, kterou nás učil ve firmě rozpoznat. Snažil se v&#160;konverzaci navodit atmosféru, že on byl toho večera oběť. „Ty by ses zachoval jinak, kdybys byl na mém místě?“ ptal se rozpačitě.</p>
			<p class="MLP_text ParaOverride-1">Ta situace se mi líbila. Věděl jsem, že je Tomáš velice inteligentní. Vždy věděl o&#160;všem, co se ve firmě děje. A&#160;najednou na mě působil, jako kdyby si nebyl jistý, jestli má vše pod kontrolou, a&#160;ten pocit, že je nejistý a&#160;také nervózní, mě v&#160;ten moment velice těšil. „To by mě nenapadlo, že zrovna Matyáš něco takového řekne.“</p>
			<p class="MLP_text ParaOverride-1">„Teď už je to minulost. Musíme se všichni dívat dopředu! Víš, přemýšlel jsem o&#160;tobě. Mám takový návrh, na který mi, doufám, kývneš,“ chvíli mě napínal a&#160;potom řekl: „Chtěl bych tě v&#160;brzké době jmenovat třetím trenérem v&#160;naší firmě. Co tomu říkáš?“</p>
			<p class="MLP_text ParaOverride-1">„Trenér? Já?“ Tím mě překvapil.</p>
			<p class="MLP_text ParaOverride-1">„Dostaneš mnohem vyšší plat, firemní auto, i&#160;počítač. Už nebudeš muset chodit dům od domu. Brzy uspořádám výběrové řízení pro nového obchodníka za Matyáše. Pohovor povedu já sám a&#160;z&#160;kandidátů vyberu jednoho. Chtěl bych, aby sis vzal na starosti vyučení toho nového obchodníka pro naši firmu. Budeš ho trénovat!“</p>
			<p class="MLP_text ParaOverride-1">„To myslíš opravdu vážně?“</p>
			<p class="MLP_text ParaOverride-1">„Vážně!“ už byl zase rázný, ne tolik nejistý jako před pár okamžiky. „Nikdo jiný si to nezaslouží víc než ty. Měl jsem sice nějaké pochybnosti, ale ty jsi ukázal, že se v&#160;tobě mýlím. O&#160;názor ostatních se neboj. Ostatní obchodníci tě už nyní vnímají jako člověka s&#160;neobyčejným talentem. Nebude jim vadit, že jsi to místo dostal ty.“</p>
			<p class="MLP_text ParaOverride-1">„Jaké pochybnosti jsi o&#160;mně měl?“ zajímal jsem se.</p>
			<p class="MLP_text ParaOverride-1">„Jestli jsi pro tu práci vhodný. Říkal jsem ti to už v&#160;sobotu při hře, že u&#160;tebe postrádám ještě jednu věc, kterou se budeš muset naučit, ale myslím si…,“ podíval se na mě upřeně, „myslím si, že po tvém dnešním výkonu ji už nepostrádám. Chtěl jsem s&#160;tím povýšením ještě chvíli počkat, ale když nastala ta situace s&#160;Matyášem, řekl jsem si, že bude lepší ti povýšení navrhnout hned.“</p>
			<p class="MLP_text ParaOverride-1">„To je zajímavé. A&#160;jak spolu souvisí mé povýšení s&#160;Matyášovým odchodem?“</p>
			<p class="MLP_text ParaOverride-1">„No, jde o&#160;to… Vím, že jste s&#160;Matyášem kamarádi, a&#160;měl jsem obavy, jestli tě jeho odchod nějakým způsobem neovlivní v&#160;otázce dalšího setrvání v&#160;naší firmě. Ať mi to věříš, nebo ne, já jsem vždy věděl, že to v&#160;naší společnosti dotáhneš daleko. Ale teď nechci riskovat, když je Matyáš pryč…“ Přestal mluvit a&#160;bedlivě čekal na moji reakci.</p>
			<p class="MLP_text ParaOverride-1">Pousmál jsem se. „Nechceš riskovat…“ Potom jsem pokračoval už zase s&#160;vážnou tváří, aby mi Tomáš uvěřil každé slovo. „Matyáš a&#160;můj kamarád? Ne! Jsme kolegové. Tedy byli jsme, ale jeho odchod pro mě neznamená vůbec nic. Takže ses strachoval zbytečně.“</p>
			<p class="MLP_text ParaOverride-1">Tomáš se po mých slovech uvolnil. „Tím, co jsi právě řekl, jsi potvrdil, že jsem si vybral správného trenéra,“ zvedl se ze židle a&#160;podal mi ruku. „Doufám, že se rozhodneš rychle. A&#160;Darku, jistě chápeš, že tvá nastávající pracovní pozice vyžaduje maximální nasazení. Ač obdivuji tvůj zápal pro studium, budu tě tady v&#160;ty páteční dny potřebovat!“</p>
			<p class="MLP_text ParaOverride-1">„To chápu,“ řekl jsem rychle. „Dej mi pár dní, mám zrovna před zkouškami. Chtěl bych se rozmyslet, zda ve škole zůstanu.“</p>
			<p class="MLP_text ParaOverride-1">„A&#160;jsi na ty zkoušky naučený?“</p>
			<p class="MLP_text ParaOverride-1">„Ani ne.“</p>
			<p class="MLP_text ParaOverride-1">„To rád slyším,“ zasmál se.</p>
			<p class="MLP_text ParaOverride-1">Najednou mi něco přišlo na mysl. U&#160;dveří jsem se zastavil a&#160;otočil zpátky k&#160;Tomášovi. „Zajímá tě, proč jsem v&#160;sobotu tu poslední hru tak riskoval?“</p>
			<p class="MLP_text ParaOverride-1">Tomáš se zarazil. „Jestli mě to zajímá? Nemůžu na ty dvě trojky přestat myslet!“</p>
			<p class="MLP_text ParaOverride-1">„Je to prosté. V&#160;ruce jsem měl dvojku křížovou a&#160;trojku srdcovou. Pokud jde o&#160;tu druhou kartu, trojka je mé oblíbené číslo. A&#160;srdce… Srdce je můj oblíbený orgán. Bylo příhodné vsadit na to úplně vše…“ Nečekal jsem na jeho reakci, otočil jsem se a&#160;opustil kancelář. Byl jsem si jistý tím, že mi Tomáš neporozuměl.</p>
		</div>
</body>
</html>