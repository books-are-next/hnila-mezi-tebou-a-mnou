<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>mezi_tebou_a_mnou-20</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="mezi_tebou_a_mnou-20" xml:lang="cs-CZ">
		<div class="Z-kladn--textový-r-meček">
			<p id="_idParaDest-19" class="MLP_uroven2_kapitola ParaOverride-1"><span class="CharOverride-1">KAPITOLA 19 <br/>Čekání na telefonát</span></p>
			<p class="MLP_text_bez1radku ParaOverride-1">„Nepůjdeme na bazén? Pořád jen sedíme uvnitř…“</p>
			<p class="MLP_text ParaOverride-1">„Ty chceš na bazén?“ podivil jsem se. „Vždyť jsi introvert.“</p>
			<p class="MLP_text ParaOverride-1">„Tedy bychom mohli aspoň k&#160;jezeru.“</p>
			<p class="MLP_text ParaOverride-1">„Nikam nepůjdu, mají mi každou chvíli volat ze soudního, kvůli práci,“ reagoval jsem.</p>
			<p class="MLP_text ParaOverride-1">„Já vím, už jsi to říkal, ale já se hrozně nudím,“ pravila ona.</p>
			<p class="MLP_text ParaOverride-1">„Nudíš se? Se mnou? To snad ani nejde…,“ prohlásil jsem sebejistě a&#160;nasypal jsem další porci arašídů do misky na stole. „Já na bazén nechodím. Nerad ukazuji ostatním svá kolena.“</p>
			<p class="MLP_text ParaOverride-1">„Pořád vtipkuješ,“ volala na mě Magdaléna, která ještě stále ve vedlejší místnosti ležela v&#160;posteli. „Dokážeš být někdy vážný?“ Ptala se stylem, kterým zřejmě chtěla získat moji pozornost. Seděl jsem u&#160;pracovního stolu, nervózně jsem se ládoval oříšky a&#160;díval se na mobilní telefon, který ležel přede mnou na stole. I&#160;když jsem se soustředil a&#160;čekal, až mobil začne zvonit, uvědomoval jsem si důraz tónu v&#160;jejím hlase.</p>
			<p class="MLP_text ParaOverride-1">„Myslíš jako vážně vážný?“ vtipkoval jsem zase, ale bylo mi jasné, že to nebude mít pozitivní účinek.</p>
			<p class="MLP_text ParaOverride-1">„Proč mám pocit, že všechno bereš tak, jako kdyby na ničem nezáleželo?“</p>
			<p class="MLP_text ParaOverride-1">„To nevím. Já ten pocit nemám,“ odpovídal jsem jí a&#160;oči jsem měl stále upřené k&#160;displeji mobilního telefonu. „Třeba teď mi záleží na tom, aby mi už konečně zavolali a&#160;řekli, že jsem tu práci dostal.“</p>
			<p class="MLP_text ParaOverride-1">„Jsi kvůli tomu nervózní od rána. Ani si mě nevšímáš…“</p>
			<p class="MLP_text ParaOverride-1">„Vidíš,“ podíval jsem se na ni. „Tady máš důkaz, že mi na tom záleží. Jsem kvůli tomu nervózní celý den,“ zopakoval jsem poklidně. Mica stále ležela na posteli, jen se přesunula k&#160;okraji. Rukou se natáhla pro kusy oblečení, které ležely na zemi v&#160;blízkosti postele. Začala se oblékat. U&#160;toho se tvářila, jako kdyby má poslední odpověď na její otázku absolutně postrádala smysl. Tím výrazem mě zaujala. Neodolal jsem se zeptat. „Co se zase děje?“</p>
			<p class="MLP_text ParaOverride-1">„Tvá odpověď je… nedostačující,“ potvrdila mi mé domněnky, zrovna když si navlékala ponožku na svoji nádhernou levou nožku. „Je příliš jednoduchá a&#160;plytká, aby to byla pravda.“</p>
			<p class="MLP_text ParaOverride-1">Tím mě rozněžnila a&#160;také jsem si v&#160;té chvíli vzpomněl na minulou noc. Vstal jsem od stolu a&#160;mířil za ní k&#160;posteli. „Plytká? Ty to slovo znáš?“ popichoval jsem ji záměrně, jak jsem měl ve zvyku, a&#160;zároveň jsem se na ni nepřestával usmívat. Ona se přestala oblékat, nehnutě ležela na posteli a&#160;čekala, až přijdu. Posadil jsem se na postel, jen kousek od její levé nohy. Dvěma prsty jsem chytil ponožku, kterou měla na noze navlečenou, a&#160;rychlým pohybem jsem ji svlékl. Nabízelo se naklonit se blíž a&#160;políbit její metatarsus. Udělal jsem to. Latinský název pro nárt jsem poprvé slyšel na pohovoru při závěrečné návštěvě piteven. Samozřejmě jsem ale v&#160;takové situaci nemohl Mice prozradit, s&#160;čím jsem si její nárt spojil. S&#160;polibky jsem pokračoval výš po její dolní končetině.</p>
			<p class="MLP_text ParaOverride-1">„Začínáš, co jsi včera nedokončil,“ neodpustila si prohodit. Neřekla to, aby poranila mé ego, chtěla mi jen oplatit mé popichování.</p>
			<p class="MLP_text ParaOverride-1">Pohlédl jsem jí do očí a&#160;přiblížil jsem se. „Tedy se jedná o&#160;pokračování,“ odpověděl jsem a&#160;pomalu se blížil k&#160;jejím rtům. Polibku se nebránila. Když jsem následně své rty odtáhl od jejích, otevřela oči, pohlédla do mých. Chtěla mi něco říci. Vyrušilo nás zvonění mobilního telefonu.</p>
		</div>
</body>
</html>