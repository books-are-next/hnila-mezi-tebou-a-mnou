<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA 7 Velká hra">
    <meta name="apple-mobile-web-app-capable" content="yes">
    <title>KAPITOLA 7 Velká hra</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Marek Hnila: Mezi tebou a mnou">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Mezi tebou a mnou">
    <meta property="og:title" content="Mezi tebou a mnou">
    <meta property="og:type" content="book">
    <meta property="og:book:author" content="Marek Hnila">
    <meta property="twitter:title" content="Marek Hnila: Mezi tebou a mnou">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./mezi_tebou_a_mnou_012.html">
    <link rel="next" href="./mezi_tebou_a_mnou_014.html">
    <meta name="nb-order" content="10">
    <link rel="self" href="mezi_tebou_a_mnou_013.html">
    <meta name="nb-identifier" content="hnila-mezi-tebou-a-mnou-62c96b3">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2995" data-nb-chars="17442">
    <nav role="doc-toc">
      <ul class="plain section">
        <li><a href="mezi_tebou_a_mnou_005.html">Poznámka autora</a></li>
        <li><a href="mezi_tebou_a_mnou_006.html">Předmluva</a></li>
        <li><a href="mezi_tebou_a_mnou_007.html">KAPITOLA 1 Avers a&nbsp;revers</a></li>
        <li><a href="mezi_tebou_a_mnou_008.html">KAPITOLA 2 Marná snaha</a></li>
        <li><a href="mezi_tebou_a_mnou_009.html">KAPITOLA 3 Šmejd</a></li>
        <li><a href="mezi_tebou_a_mnou_010.html">KAPITOLA 4 Sen</a></li>
        <li><a href="mezi_tebou_a_mnou_011.html">KAPITOLA 5 Běžný pracovní den</a></li>
        <li><a href="mezi_tebou_a_mnou_012.html">KAPITOLA 6 Kávový rituál</a></li>
        <li><a href="mezi_tebou_a_mnou_013.html">KAPITOLA 7 Velká hra</a></li>
        <li><a href="mezi_tebou_a_mnou_014.html">KAPITOLA 8 Poznám, až bude čas odejít</a></li>
        <li><a href="mezi_tebou_a_mnou_015.html">KAPITOLA 9 Zasloužené první místo</a></li>
        <li><a href="mezi_tebou_a_mnou_016.html">KAPITOLA 10 Pratáta</a></li>
        <li><a href="mezi_tebou_a_mnou_017.html">KAPITOLA 11 Škola</a></li>
        <li><a href="mezi_tebou_a_mnou_018.html">KAPITOLA 12 Povědomý zmatek v&nbsp;mysli</a></li>
        <li><a href="mezi_tebou_a_mnou_019.html">KAPITOLA 13 Kamarádův kamarád</a></li>
        <li><a href="mezi_tebou_a_mnou_020.html">KAPITOLA 14 Sbohem, Darku. Vítej, Darku</a></li>
        <li><a href="mezi_tebou_a_mnou_021.html">KAPITOLA 15 Absurdity prvních kapitol</a></li>
        <li><a href="mezi_tebou_a_mnou_022.html">KAPITOLA 16 Mica</a></li>
        <li><a href="mezi_tebou_a_mnou_023.html">KAPITOLA 17 Pohovor</a></li>
        <li><a href="mezi_tebou_a_mnou_024.html">KAPITOLA 18 Naivně nejbližší mému srdci</a></li>
        <li><a href="mezi_tebou_a_mnou_025.html">KAPITOLA 19 Čekání na telefonát</a></li>
        <li><a href="mezi_tebou_a_mnou_026.html">KAPITOLA 20 Preventivní prohlídka</a></li>
        <li><a href="mezi_tebou_a_mnou_027.html">KAPITOLA 21 První den</a></li>
        <li><a href="mezi_tebou_a_mnou_028.html">KAPITOLA 22 Fotograf</a></li>
        <li><a href="mezi_tebou_a_mnou_029.html">KAPITOLA 23 Hela</a></li>
        <li><a href="mezi_tebou_a_mnou_030.html">KAPITOLA 24 Vražda</a></li>
        <li><a href="mezi_tebou_a_mnou_031.html">KAPITOLA 25 Večer se sanitáři</a></li>
        <li><a href="mezi_tebou_a_mnou_032.html">KAPITOLA 26 Sobě o&nbsp;sobě</a></li>
        <li><a href="mezi_tebou_a_mnou_033.html">KAPITOLA 27 Instituce přátelství</a></li>
        <li><a href="mezi_tebou_a_mnou_034.html">KAPITOLA 28 Oslava</a></li>
        <li><a href="mezi_tebou_a_mnou_035.html">KAPITOLA 29 Hranice</a></li>
        <li><a href="mezi_tebou_a_mnou_036.html">KAPITOLA 30 Chvíle k&nbsp;smíchu a&nbsp;pláči</a></li>
        <li><a href="mezi_tebou_a_mnou_037.html">KAPITOLA 31 Lidsky tragikomický</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mezi_tebou_a_mnou_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="20"><span class="idea" data-nb-ref-number="1" id="idea1" data-nb-words="4" data-nb-chars="20">KAPITOLA 7&nbsp;Velká hra</span></h1>
        <section>
          <p class="chunk" data-nb-ref-number="2" data-nb-words="170" data-nb-chars="1013"><span class="idea" data-nb-ref-number="2" id="idea2" data-nb-words="170" data-nb-chars="1013">Když jsme se&nbsp;v&nbsp;sedm hodin všichni sešli, mohlo se&nbsp;začít hrát. Dohromady nás bylo patnáct, ale protože někteří nechtěli a&nbsp;možná taky neuměli poker hrát, sešlo se&nbsp;u&nbsp;stolu osm hráčů, složených ze&nbsp;dvou trenérů, tří obyčejných obchodníků, dvou našich sekretářek a&nbsp;samozřejmě tam byl také náš manažer Tomáš, u&nbsp;kterého se&nbsp;mejdan konal. Protože se&nbsp;jednalo o&nbsp;pokerový večírek, musel každý z&nbsp;přítomných, ať&nbsp;už&nbsp;hrál nebo ne, přispět tisíc korun. Součet této částky, tedy patnáct tisíc korun, byla výhra pro vítěze turnaje. Poker jsem hrál výborně a&nbsp;nejvíce jsem se&nbsp;soustředil na&nbsp;to, abych ty&nbsp;peníze vyhrál, na&nbsp;rozdíl od&nbsp;ostatních, kteří se&nbsp;přišli hlavně dobře pobavit. Tomáš měl doma pořádnou zásobu alkoholu, ale stejně si&nbsp;nikdo z&nbsp;nás nedovolil nepřinést aspoň lahvinku s&nbsp;sebou. A&nbsp;tak se&nbsp;pilo, hrálo, hovořilo a&nbsp;později i&nbsp;tancovalo. Většina obchodníků včetně mě&nbsp;byla věkově v&nbsp;rozmezí od&nbsp;osmnácti do&nbsp;dvaadvaceti let, a&nbsp;jelikož poměr žen a&nbsp;mužů byl téměř vyrovnaný, věděli jsme, že&nbsp;nudit se&nbsp;nebudeme. Tedy alespoň ne&nbsp;všichni.</span></p>
          <p class="chunk" data-nb-ref-number="3" data-nb-words="116" data-nb-chars="706"><span class="idea" data-nb-ref-number="3" id="idea3" data-nb-words="116" data-nb-chars="706">Během večera se&nbsp;některé opilé páry spřátelily více a&nbsp;odešly hledat soukromí, jejich vztah překročil meze formálních vztahů, ale všichni jsme věděli, že&nbsp;to&nbsp;není u&nbsp;obchodníků nic neobvyklého. V&nbsp;naší firmě často platilo pravidlo brát věci na&nbsp;lehkou váhu, obchod běžně úzce souvisel se&nbsp;zábavou, tak nás to&nbsp;trenéři vždy učili. Obchod a&nbsp;zisk sice musel být vždy na&nbsp;prvním místě, ale celé know-how bylo ještě v&nbsp;něčem jiném. Byla to&nbsp;schopnost dokonale ovládat nebo snad i&nbsp;potlačit své emoce, a&nbsp;tak nejlepší obchodník, jak se&nbsp;mnohokrát prokázalo, byl nakonec ten nejvíc apatický člověk, který zároveň svoji apatii dokázal skvěle maskovat. Podobně to&nbsp;funguje například i&nbsp;u&nbsp;pokeru. Nejspíš proto jsem v&nbsp;něm tak dobrý.</span></p>
          <p class="chunk" data-nb-ref-number="4" data-nb-words="60" data-nb-chars="351"><span class="idea" data-nb-ref-number="4" id="idea4" data-nb-words="60" data-nb-chars="351">Vztahy mezi zaměstnanci naší firmy byly tedy mnohdy intimnějšího rázu. Navíc bylo vše velice nezávazné a&nbsp;tyto večírky sloužily hlavně pro uvolnění stresu a&nbsp;napětí. Hráči u&nbsp;stolu se&nbsp;snažili všímat si&nbsp;hry, ale vždy se&nbsp;našel někdo, kdo nám přišel sdělit, že&nbsp;například Eva s&nbsp;Robinem odešli společně do&nbsp;pokoje nebo že&nbsp;Ilona s&nbsp;Marikou se&nbsp;políbily v&nbsp;kuchyni.</span></p>
          <p class="chunk" data-nb-ref-number="5" data-nb-words="68" data-nb-chars="409"><span class="idea" data-nb-ref-number="5" id="idea5" data-nb-words="68" data-nb-chars="409">Práci těchto „spojek“ vykonávaly většinou dvě naše sekretářky, které si&nbsp;na&nbsp;podobných večírcích neužily tolik zábavy jako obchodníci, i&nbsp;když jsme všichni věděli, že&nbsp;by&nbsp;chtěly. To&nbsp;my&nbsp;jsme ale nechtěli. Během prvních deseti her byly už&nbsp;obě skoro bez žetonů a&nbsp;brzy skončily. A&nbsp;pak během večera nás tyto ženy v&nbsp;pokročilém věku, obě dvakrát rozvedené, neprodleně a&nbsp;rády informovaly, kdo s&nbsp;kým a&nbsp;za jakých okolností.</span></p>
          <p class="chunk" data-nb-ref-number="6" data-nb-words="93" data-nb-chars="557"><span class="idea" data-nb-ref-number="6" id="idea6" data-nb-words="93" data-nb-chars="557">Od&nbsp;začátku jsem se&nbsp;snažil nehrát příliš agresivně. Také jsem toho večera nepil tolik alkoholu jako ostatní hráči. Hrál jsem opatrně. Pouze když byla velká pravděpodobnost, že&nbsp;ve&nbsp;hře vyhraji, vsázel jsem vyšší sázky, ale hlavně jsem se&nbsp;soustředil na&nbsp;chování ostatních hráčů. Věděl jsem, že&nbsp;dříve či&nbsp;později ostatním dojde trpělivost a&nbsp;budou často blafovat. Dalo se&nbsp;to&nbsp;od&nbsp;obchodníků očekávat. Díky své strategii jsem se&nbsp;dostal mezi poslední hráče. Bylo asi jedenáct hodin večer a&nbsp;u&nbsp;hry jsme zbyli jen tři. Kromě mě&nbsp;ještě Tomáš a&nbsp;Roman, jeden z&nbsp;našich trenérů.</span></p>
          <p class="chunk" data-nb-ref-number="7" data-nb-words="222" data-nb-chars="1285"><span class="idea" data-nb-ref-number="7" id="idea7" data-nb-words="222" data-nb-chars="1285">Roman zrovna rozdával. Tomáš měl velkou sázku a&nbsp;já malou. Měl jsem Tomáše i&nbsp;Romana v&nbsp;té chvíli už&nbsp;dokonale přečtené a&nbsp;věřil jsem, že&nbsp;nebude těžké je&nbsp;porazit. Do&nbsp;ruky jsem dostal dvě dámy. Roman se&nbsp;podíval na&nbsp;své karty a&nbsp;dorovnal nejvyšší sázku. Já&nbsp;jsem nezvyšoval, jen jsem také dorovnal, tak abych mohl hrát. Roman potom z&nbsp;balíčku vyložil první tři karty na&nbsp;stůl. Piková osmička, kárová trojka a&nbsp;křížová dáma. Byl jsem na&nbsp;řadě, ale záměrně jsem nepřihazoval, Tomáš také ne. Roman se&nbsp;potom ani dlouho nerozmýšlel, zvýšil o&nbsp;pět set. Nejdříve jsem se&nbsp;podíval na&nbsp;něj a&nbsp;pak na&nbsp;své karty. Nakonec jsem pochopitelně dorovnal. Tomáš se&nbsp;rozhodl nepokračovat a&nbsp;své karty zahodil. Roman přidal čtvrtou kartu na&nbsp;stůl. Byl to&nbsp;srdcový kluk. Rychle mi&nbsp;v&nbsp;tom okamžiku problesklo hlavou, jaká je&nbsp;pravděpodobnost, že&nbsp;má&nbsp;Roman v&nbsp;ruce desítku a&nbsp;devítku. Protože jsem jeho chování celou hru bedlivě sledoval, připadalo mi&nbsp;velice nepravděpodobné, že&nbsp;by&nbsp;mohl mít zrovna tyto karty. Zvýšil přeci o&nbsp;pět set, když v&nbsp;druhém kole vyložil první tři karty z&nbsp;balíčku a&nbsp;ani se&nbsp;dlouho nerozmýšlel. Byl jsem přesvědčen, že&nbsp;mám Romana přečteného. Buď blafuje, nebo má&nbsp;v&nbsp;ruce nejvýš dvě osmičky, pomyslel jsem si&nbsp;a&nbsp;pak jsem zvýšil o&nbsp;stovku. Roman vzápětí dorovnal a&nbsp;zvýšil o&nbsp;další čtyři stovky. Jeho sázku jsem dorovnal.</span></p>
          <p class="chunk" data-nb-ref-number="8" data-nb-words="145" data-nb-chars="854"><span class="idea" data-nb-ref-number="8" id="idea8" data-nb-words="145" data-nb-chars="854">Následně Roman přidal z&nbsp;balíku pátou, poslední kartu. Byla to&nbsp;dáma. Šťastná poslední karta. Dal jsem si&nbsp;velký pozor, aby nevyšlo najevo mé&nbsp;nadšení z&nbsp;karty, kterou na&nbsp;stůl zrovna položil. Čtveřice dam, teď hlavně získat co&nbsp;nejvíc. Roman čekal na&nbsp;můj tah. Dlouze jsem si&nbsp;prohlížel karty, které jsem měl v&nbsp;ruce. Nebylo nad čím dumat, přesto jsem chtěl působit dojmem, že&nbsp;jsem nejistý a&nbsp;nad něčím velice přemítám. Toto mé&nbsp;zamyšlení trvalo asi dvě minuty. Z&nbsp;vedlejší místnosti se&nbsp;přišlo podívat pár lidí na&nbsp;to, jak hra pokračuje. Zvýšil jsem o&nbsp;tři tisíce. Roman sebejistě prohlásil, že&nbsp;vsází vše. Všichni, kteří stáli u&nbsp;stolu a&nbsp;hru sledovali, najednou ztichli a&nbsp;čekali, co&nbsp;bude následovat. „Dorovnávám,“ prohlásil jsem a&nbsp;Roman, i&nbsp;když nebyl na&nbsp;řadě, najednou rychle odkryl své karty. V&nbsp;ruce měl dvě osmičky, což společně s&nbsp;kartami na&nbsp;stole tvořilo full house.</span></p>
          <p class="chunk" data-nb-ref-number="9" data-nb-words="41" data-nb-chars="236"><span class="idea" data-nb-ref-number="9" id="idea9" data-nb-words="41" data-nb-chars="236">Byl zbrklý, myslel si, že&nbsp;mé&nbsp;karty silnější nebudou. Začal se&nbsp;usmívat, ale úsměv mu&nbsp;z&nbsp;tváře rychle zmizel, když jsem ukázal, co&nbsp;mám v&nbsp;ruce já. Většina lidí shromážděných u&nbsp;stolu zajásala nad mojí výhrou. Roman rozčileně odešel od&nbsp;stolu.</span></p>
          <p class="chunk" data-nb-ref-number="10" data-nb-words="44" data-nb-chars="256"><span class="idea" data-nb-ref-number="10" id="idea10" data-nb-words="44" data-nb-chars="256">„To byla napínavá hra,“ hodnotil Tomáš. Nijak jsem nereagoval. „Skoro si&nbsp;začínám myslet, že&nbsp;to&nbsp;máš od&nbsp;začátku promyšlené. Nejdřív jsi jen pokládal, do&nbsp;žádné velké sázky jsi se&nbsp;nehnal a&nbsp;teď, až&nbsp;ses dostal mezi tři poslední hráče, tak jsi začal být zběsilý.“</span></p>
          <p class="chunk" data-nb-ref-number="11" data-nb-words="17" data-nb-chars="97"><span class="idea" data-nb-ref-number="11" id="idea11" data-nb-words="17" data-nb-chars="97">„Prostě jsem měl jen dobré karty,“ prohlásil jsem, ale Tomáš nechtěl uvěřit, že&nbsp;to&nbsp;je&nbsp;tak prosté.</span></p>
          <p class="chunk" data-nb-ref-number="12" data-nb-words="9" data-nb-chars="45"><span class="idea" data-nb-ref-number="12" id="idea12" data-nb-words="9" data-nb-chars="45">„Já tě&nbsp;sledoval. Je&nbsp;v&nbsp;tom ještě něco jiného.“</span></p>
          <p class="chunk" data-nb-ref-number="13" data-nb-words="6" data-nb-chars="34"><span class="idea" data-nb-ref-number="13" id="idea13" data-nb-words="6" data-nb-chars="34">„Když si&nbsp;to&nbsp;myslíš…,“ odsekl jsem.</span></p>
          <p class="chunk" data-nb-ref-number="14" data-nb-words="201" data-nb-chars="1124"><span class="idea" data-nb-ref-number="14" id="idea14" data-nb-words="201" data-nb-chars="1124">Tomáš zvedl svoji sklenici, která stála před ním na&nbsp;stole. Přivoněl si&nbsp;k&nbsp;alkoholu a&nbsp;následně obsah vypil. Potom se&nbsp;na&nbsp;mě&nbsp;dlouze podíval a&nbsp;řekl: „Patnáct tisíc může být pro někoho hodně peněz.“ Nemusel jsem Tomáše ani znát, abych věděl, kam tím míří. Bylo to&nbsp;zřejmé. U&nbsp;stolu stáli skoro všichni obchodníci z&nbsp;naší firmy, dva trenéři, dvě sekretářky a&nbsp;Tomáš měl jejich naprostou pozornost. „Víš, Darku, jsi skvělý obchodník. Máš v&nbsp;sobě něco výjimečného a&nbsp;já to&nbsp;na&nbsp;tobě poznal už&nbsp;v&nbsp;den, kdy jsi přišel na&nbsp;pohovor. Ale existuje jedna jediná věc, kterou se&nbsp;ještě budeš muset naučit. Věřím, že&nbsp;až&nbsp;se&nbsp;to&nbsp;stane, budeš jeden z&nbsp;nejlepších, možná lepší obchodník, než jsem já. Nevadí mi&nbsp;to&nbsp;říct nahlas před ostatními. Je&nbsp;to&nbsp;pravda, pokud budeš chtít, můžeš být lepší. Jde o&nbsp;tohle…“ Poposedl si. Pozorně jsem poslouchal, stejně jako poslouchali i&nbsp;ostatní. „Jde na&nbsp;tobě, Darku, vidět, když ti&nbsp;na&nbsp;něčem záleží, a&nbsp;to se&nbsp;musíš naučit skrýt. Protože ten pocit, který lidé kolem tebe mají, když se&nbsp;jim snažíš lhát, je&nbsp;to&nbsp;jediné, co&nbsp;stojí mezi tím, co&nbsp;chceš, a&nbsp;tím, co&nbsp;mít můžeš. Pokud se&nbsp;to&nbsp;naučíš skrývat, dostaneš vše, co&nbsp;si&nbsp;jen budeš přát.“</span></p>
          <p class="chunk" data-nb-ref-number="15" data-nb-words="7" data-nb-chars="37"><span class="idea" data-nb-ref-number="15" id="idea15" data-nb-words="7" data-nb-chars="37">„Jak to&nbsp;jde naučit?“ zeptal se&nbsp;někdo.</span></p>
          <p class="chunk" data-nb-ref-number="16" data-nb-words="97" data-nb-chars="539"><span class="idea" data-nb-ref-number="16" id="idea16" data-nb-words="97" data-nb-chars="539">Tomáš odpověděl, ale přitom se&nbsp;díval stále na&nbsp;mě. „Ze všeho nejdřív musíte uvěřit a&nbsp;pak svoji roli trénovat. Uvěřte, že&nbsp;jste tím, kým být chcete, a&nbsp;pak si&nbsp;to&nbsp;opakujte a&nbsp;opakujte, pořád dokola, až&nbsp;to&nbsp;pro vás bude automatické. Zapomeňte na&nbsp;všechna ta&nbsp;obvyklá klišé, například že&nbsp;emoce, city a&nbsp;touhy se&nbsp;nacházejí v&nbsp;srdci. Kašlu na&nbsp;všechny poety a&nbsp;jejich metafory. Vše je&nbsp;to&nbsp;tady!“ ukázal si&nbsp;na&nbsp;spánek. „Mozek je&nbsp;orgán, který všechno řídí. A&nbsp;jak jsem řekl… Patnáct tisíc může být pro někoho hodně peněz. Pro někoho znamená hodně i&nbsp;dva tisíce…“</span></p>
          <p class="chunk" data-nb-ref-number="17" data-nb-words="34" data-nb-chars="178"><span class="idea" data-nb-ref-number="17" id="idea17" data-nb-words="34" data-nb-chars="178">„A&nbsp;pro někoho jiného může být i&nbsp;sto tisíc málo!“ skočil jsem mu&nbsp;do&nbsp;řeči. V&nbsp;tom momentě vešel do&nbsp;místnosti Matyáš, který byl celou dobu ve&nbsp;vedlejším pokoji a&nbsp;díval se&nbsp;na&nbsp;televizi.</span></p>
          <p class="chunk" data-nb-ref-number="18" data-nb-words="9" data-nb-chars="42"><span class="idea" data-nb-ref-number="18" id="idea18" data-nb-words="9" data-nb-chars="42">„Jak to, že&nbsp;tu&nbsp;je&nbsp;takové ticho?“ divil se.</span></p>
          <p class="chunk" data-nb-ref-number="19" data-nb-words="21" data-nb-chars="116"><span class="idea" data-nb-ref-number="19" id="idea19" data-nb-words="21" data-nb-chars="116">„Ve hře je&nbsp;už&nbsp;jen Darek a&nbsp;Tomáš,“ volala jedna ze&nbsp;sekretářek směrem k&nbsp;Matyášovi. Matyáš se&nbsp;rychle přidal k&nbsp;ostatním.</span></p>
          <p class="chunk" data-nb-ref-number="20" data-nb-words="11" data-nb-chars="70"><span class="idea" data-nb-ref-number="20" id="idea20" data-nb-words="11" data-nb-chars="70">Hra pokračovala. Uběhlo pár kol, nešla mi&nbsp;karta. Pokaždé jsem položil.</span></p>
          <p class="chunk" data-nb-ref-number="21" data-nb-words="65" data-nb-chars="381"><span class="idea" data-nb-ref-number="21" id="idea21" data-nb-words="65" data-nb-chars="381">„Snad tě&nbsp;neopustilo štěstí?“ šklebil se&nbsp;Tomáš a&nbsp;začal rozdávat. Neodpovídal jsem. Bylo jasné, že&nbsp;se&nbsp;mě&nbsp;snaží vyprovokovat. Rozdal karty. „Tak co, bude tohle poslední hra?“ Podíval jsem se&nbsp;na&nbsp;své karty. On&nbsp;se&nbsp;podíval na&nbsp;své. Pak dorovnal můj základní vklad a&nbsp;vyložil z&nbsp;balíčku na&nbsp;stůl vrchní tři karty. Trojku křížovou a&nbsp;dvě esa. Ani jsem dlouho neotálel a&nbsp;prohlásil jsem: „All-in.“</span></p>
          <p class="chunk" data-nb-ref-number="22" data-nb-words="147" data-nb-chars="877"><span class="idea" data-nb-ref-number="22" id="idea22" data-nb-words="147" data-nb-chars="877">„Tak to&nbsp;vypadá na&nbsp;poslední hru,“ reagoval Tomáš. Pro jistotu ještě zkontroloval své karty. Usmál se&nbsp;a&nbsp;dorovnal moji sázku. Odkryl své karty. Měl eso a&nbsp;kluka, což mu&nbsp;společně se&nbsp;třemi vyloženými kartami dávalo dohromady silnou trojici es. Jeho šance na&nbsp;výhru byly obrovské, ale zatím vyčkával, co&nbsp;vyložím já. Nevěřil svým očím. Nejdříve vypadal překvapeně, stejně jako všichni ostatní, kteří hru sledovali. Pak se&nbsp;najednou začal smát. „Dvojka křížová a&nbsp;trojka srdcová? A&nbsp;na to&nbsp;vsázíš vše?“ divil se. Mlčel jsem. Měl jsem jen pár utvořený ze&nbsp;dvou trojek a&nbsp;Tomáš trojici es. Vyložil ještě dvě karty z&nbsp;balíčku na&nbsp;stůl, aby tak dokončil pětici karet, nic se&nbsp;ale nezměnilo. Z&nbsp;balíčku přišla křížová dáma a&nbsp;pikový král. Tomáš tomu nerozuměl. Myslel si, že&nbsp;celou dobu čekám na&nbsp;silné karty. Tolik věřil tomu, že&nbsp;hraji opatrně, abych vyhrál těch patnáct tisíc. „Dvě trojky?! To&nbsp;nechápu.“</span></p>
          <p class="chunk" data-nb-ref-number="23" data-nb-words="11" data-nb-chars="61"><span class="idea" data-nb-ref-number="23" id="idea23" data-nb-words="11" data-nb-chars="61">Vstal jsem od&nbsp;stolu. Nikdo nic neřekl. Všichni se&nbsp;jen dívali.</span></p>
          <p class="chunk" data-nb-ref-number="24" data-nb-words="33" data-nb-chars="202"><span class="idea" data-nb-ref-number="24" id="idea24" data-nb-words="33" data-nb-chars="202">„Blahopřeji,“ řekl jsem klidně směrem k&nbsp;Tomášovi. Neodpověděl. Otočil jsem se&nbsp;a&nbsp;pomalu odešel přímo do&nbsp;kuchyně, kde jsem si&nbsp;nalil panáka. Netrvalo dlouho a&nbsp;zábava se&nbsp;opět rozjela. Matyáš přišel za&nbsp;mnou.</span></p>
          <p class="chunk" data-nb-ref-number="25" data-nb-words="7" data-nb-chars="43"><span class="idea" data-nb-ref-number="25" id="idea25" data-nb-words="7" data-nb-chars="43">„Fandil jsem ti. Myslel jsem, že&nbsp;vyhraješ.“</span></p>
          <p class="chunk" data-nb-ref-number="26" data-nb-words="5" data-nb-chars="33"><span class="idea" data-nb-ref-number="26" id="idea26" data-nb-words="5" data-nb-chars="33">„Štěstí mi&nbsp;nepřálo,“ odsekl jsem.</span></p>
          <p class="chunk" data-nb-ref-number="27" data-nb-words="4" data-nb-chars="26"><span class="idea" data-nb-ref-number="27" id="idea27" data-nb-words="4" data-nb-chars="26">„Možná,“ řekl on&nbsp;tajuplně.</span></p>
          <p class="chunk" data-nb-ref-number="28" data-nb-words="28" data-nb-chars="157"><span class="idea" data-nb-ref-number="28" id="idea28" data-nb-words="28" data-nb-chars="157">„Napiješ se&nbsp;se&nbsp;mnou?“ sáhl jsem pro láhev a&nbsp;skleničku pro Ma­tyáše navíc. „Tak na&nbsp;příští velkou hru!“ Matyáš pozvedl svoji sklenici a&nbsp;pak jsme se&nbsp;oba napili.</span></p>
          <p class="chunk" data-nb-ref-number="29" data-nb-words="31" data-nb-chars="194"><span class="idea" data-nb-ref-number="29" id="idea29" data-nb-words="31" data-nb-chars="194">„Tady se&nbsp;připíjí a&nbsp;já jsem naštěstí zrovna byla poblíž. Naplníte mi&nbsp;taky skleničku, pánové?“ překvapila nás Eva, která k&nbsp;nám přiběhla. Natahovala ke&nbsp;mně ruku, ve&nbsp;které držela prázdnou skleničku.</span></p>
          <p class="chunk" data-nb-ref-number="30" data-nb-words="11" data-nb-chars="61"><span class="idea" data-nb-ref-number="30" id="idea30" data-nb-words="11" data-nb-chars="61">„A&nbsp;nemáš už&nbsp;dost, zlato?“ pravil Matyáš uvolněně směrem k&nbsp;ní.</span></p>
          <p class="chunk" data-nb-ref-number="31" data-nb-words="39" data-nb-chars="210"><span class="idea" data-nb-ref-number="31" id="idea31" data-nb-words="39" data-nb-chars="210">Eva byla nepochybně už&nbsp;v&nbsp;náladě, ale když chtěla, aby jí&nbsp;bylo hůř, nerozmlouval jsem jí&nbsp;to. Dolil jsem jí. „Myslím, že&nbsp;se&nbsp;v&nbsp;tobě Tomáš zmýlil, když u&nbsp;hry naznačoval, že&nbsp;ti&nbsp;na&nbsp;těch penězích tolik záleží,“ řekla.</span></p>
          <p class="chunk" data-nb-ref-number="32" data-nb-words="15" data-nb-chars="90"><span class="idea" data-nb-ref-number="32" id="idea32" data-nb-words="15" data-nb-chars="90">„Cože? To&nbsp;jsem asi nějak zmeškal. Tomáš něco naznačoval o&nbsp;penězích?“ začal se&nbsp;ptát Matyáš.</span></p>
          <p class="chunk" data-nb-ref-number="33" data-nb-words="16" data-nb-chars="100"><span class="idea" data-nb-ref-number="33" id="idea33" data-nb-words="16" data-nb-chars="100">„Ty jsi to&nbsp;neslyšel? Když Darek vyřadil Romana ze&nbsp;hry, Tomáš začal vyprávět svůj motivující projev.“</span></p>
          <p class="chunk" data-nb-ref-number="34" data-nb-words="20" data-nb-chars="122"><span class="idea" data-nb-ref-number="34" id="idea34" data-nb-words="20" data-nb-chars="122">„Přišel jsem ke&nbsp;stolu asi pozdě,“ reagoval Matyáš. „Takže to&nbsp;byl motivující projev? To&nbsp;to&nbsp;musíme poslouchat i&nbsp;mimo firmu?“</span></p>
          <p class="chunk" data-nb-ref-number="35" data-nb-words="17" data-nb-chars="101"><span class="idea" data-nb-ref-number="35" id="idea35" data-nb-words="17" data-nb-chars="101">„Šlo spíš o&nbsp;provokaci než o&nbsp;motivující přednášku. Naštěstí to&nbsp;nebylo dlouhé,“ vložil jsem se&nbsp;do&nbsp;toho.</span></p>
          <p class="chunk" data-nb-ref-number="36" data-nb-words="20" data-nb-chars="120"><span class="idea" data-nb-ref-number="36" id="idea36" data-nb-words="20" data-nb-chars="120">„Také mi&nbsp;to&nbsp;připadalo jako provokace,“ řekla Eva a&nbsp;pak začala Matyášovi citovat to, co&nbsp;si&nbsp;z&nbsp;Tomášova projevu pamatovala.</span></p>
          <p class="chunk" data-nb-ref-number="37" data-nb-words="33" data-nb-chars="197"><span class="idea" data-nb-ref-number="37" id="idea37" data-nb-words="33" data-nb-chars="197">Nechtěl jsem to&nbsp;znovu poslouchat, a&nbsp;tak jsem ji&nbsp;v&nbsp;půlce věty přerušil: „Nemohli bychom se&nbsp;raději věnovat zábavě? Už&nbsp;je&nbsp;po&nbsp;turnaji…“ Opět jsem pozvedl svoji sklenici, abych je&nbsp;upozornil na&nbsp;přípitek.</span></p>
          <p class="chunk" data-nb-ref-number="38" data-nb-words="21" data-nb-chars="103"><span class="idea" data-nb-ref-number="38" id="idea38" data-nb-words="21" data-nb-chars="103">„Chtěla jsem ti&nbsp;jen říct,“ dívala se&nbsp;Eva už&nbsp;zase na&nbsp;mě, „že se&nbsp;Tomáš v&nbsp;tobě spletl.“ Zase mi&nbsp;lichotila.</span></p>
          <p class="chunk" data-nb-ref-number="39" data-nb-words="18" data-nb-chars="107"><span class="idea" data-nb-ref-number="39" id="idea39" data-nb-words="18" data-nb-chars="107">„Tak tedy připíjím na&nbsp;můj nečitelný pokerový výraz.“ Konečně jsem se&nbsp;napil a&nbsp;Eva s&nbsp;Matyášem mě&nbsp;následovali.</span></p>
          <p class="chunk" data-nb-ref-number="40" data-nb-words="58" data-nb-chars="322"><span class="idea" data-nb-ref-number="40" id="idea40" data-nb-words="58" data-nb-chars="322">„Držela jsem ti&nbsp;palce,“ řekla Eva po&nbsp;přípitku stylem opilé a&nbsp;svůdné dívky. Chvilku jsem si&nbsp;myslel, že&nbsp;se&nbsp;mi&nbsp;to&nbsp;zdá, ale ten pohled, kterým se&nbsp;na&nbsp;mne potom podívala, jsem poznával. Znamenal, že&nbsp;Eva něco chce. „Doufala jsem, že&nbsp;to&nbsp;vyhraješ,“ přikročila blíž ke&nbsp;mně. Zornice měla rozšířené, dívala se&nbsp;mi&nbsp;do&nbsp;očí a&nbsp;špulila rty.</span></p>
          <p class="chunk" data-nb-ref-number="41" data-nb-words="72" data-nb-chars="442"><span class="idea" data-nb-ref-number="41" id="idea41" data-nb-words="72" data-nb-chars="442">Matyáš i&nbsp;já jsme se&nbsp;najednou zorientovali a&nbsp;Matyáš Evino snažení rychle utnul. „Všichni jsme doufali, že&nbsp;to&nbsp;Darek vyhraje! A&nbsp;vůbec, kde máš Robina? Nezamkla jsi ho&nbsp;v&nbsp;pokoji?“ Zasmál jsem se&nbsp;a&nbsp;Eva se&nbsp;přestala snažit. Ustoupila a&nbsp;s&nbsp;rozčileným výrazem se&nbsp;otočila na&nbsp;pobaveného Matyáše. „Copak, Evo?“ nepřestával ji&nbsp;provokovat. „Vypadá to, že&nbsp;dnes hraješ svůj vlastní turnaj. Měla jsi dnes v&nbsp;plánu svést všechny obchodníky, nebo někoho vynecháš?“</span></p>
          <p class="chunk" data-nb-ref-number="42" data-nb-words="41" data-nb-chars="237"><span class="idea" data-nb-ref-number="42" id="idea42" data-nb-words="41" data-nb-chars="237">Eva se&nbsp;nasupila. Svůj výraz velice rychle přeměnila v&nbsp;úplný opak. Začala být v&nbsp;opozici a&nbsp;zároveň se&nbsp;snažila nevypadat příliš hloupě, což se&nbsp;jí&nbsp;nakonec nepodařilo. „Nemusíš mít ze&nbsp;mě&nbsp;strach, miláčku. O&nbsp;tebe bych si&nbsp;ani své kolo neopřela!“</span></p>
          <p class="chunk" data-nb-ref-number="43" data-nb-words="38" data-nb-chars="232"><span class="idea" data-nb-ref-number="43" id="idea43" data-nb-words="38" data-nb-chars="232">„Své kolo?!“ zasmál se&nbsp;Matyáš. „Takže na&nbsp;tvém seznamu ‚S&nbsp;kým spát‘ nejsem? To&nbsp;mám štěstí. Od&nbsp;přírody jsem totiž velmi důvěřivý, a&nbsp;když bys rozjela na&nbsp;mě&nbsp;to&nbsp;své dokonalé obchodní divadlo, jistě bych neodolal!“ poznamenal sarkasticky.</span></p>
          <p class="chunk" data-nb-ref-number="44" data-nb-words="9" data-nb-chars="55"><span class="idea" data-nb-ref-number="44" id="idea44" data-nb-words="9" data-nb-chars="55">„Hele, ty&nbsp;taky nejsi žádný svatoušek,“ řekla opile Eva.</span></p>
          <p class="chunk" data-nb-ref-number="45" data-nb-words="23" data-nb-chars="154"><span class="idea" data-nb-ref-number="45" id="idea45" data-nb-words="23" data-nb-chars="154">A&nbsp;Matyáš rychle odpověděl: „No, mohl bych být, kdybych každý pracovní den nevstával brzy ráno, abych staré nemohoucí babičky připravoval o&nbsp;jejich peníze.“</span></p>
          <p class="chunk" data-nb-ref-number="46" data-nb-words="15" data-nb-chars="98"><span class="idea" data-nb-ref-number="46" id="idea46" data-nb-words="15" data-nb-chars="98">„No, pokud se&nbsp;s&nbsp;tím nemůžeš vyrovnat, milánku, vždy můžeš dát Tomášovi výpověď!“ pronesla důrazně.</span></p>
          <p class="chunk" data-nb-ref-number="47" data-nb-words="4" data-nb-chars="30"><span class="idea" data-nb-ref-number="47" id="idea47" data-nb-words="4" data-nb-chars="30">„Zajímavé, popřemýšlím o&nbsp;tom.“</span></p>
          <p class="chunk" data-nb-ref-number="48" data-nb-words="14" data-nb-chars="95"><span class="idea" data-nb-ref-number="48" id="idea48" data-nb-words="14" data-nb-chars="95">„Přemýšlej. Zkus to!“ tvrdě útočila Eva. Pak se&nbsp;napila. „Já raději půjdu,“ vrávoravě vykročila.</span></p>
          <p class="chunk" data-nb-ref-number="49" data-nb-words="21" data-nb-chars="106"><span class="idea" data-nb-ref-number="49" id="idea49" data-nb-words="21" data-nb-chars="106">„A&nbsp;ty jdeš zkusit štěstí jinam?“ zavolal za&nbsp;ní&nbsp;Matyáš. To&nbsp;už&nbsp;jsem se&nbsp;neudržel a&nbsp;začal jsem se&nbsp;smát nahlas.</span></p>
          <p class="chunk" data-nb-ref-number="50" data-nb-words="57" data-nb-chars="333"><span class="idea" data-nb-ref-number="50" id="idea50" data-nb-words="57" data-nb-chars="333">Eva chtěla mít poslední slovo. To&nbsp;bývá u&nbsp;obchodníků zvykem. Řekla směrem ke&nbsp;mně: „Je tvoje chyba, že&nbsp;ses nechopil příležitosti!“ Zvolala to&nbsp;tak hlasitě, až&nbsp;to&nbsp;uslyšelo pár lidí, kteří byli nablízku. Pak si&nbsp;uvědomila, jak hlasitě to&nbsp;řekla, otočila se&nbsp;na&nbsp;podpatku a&nbsp;rychle a&nbsp;zároveň rozčileně odešla. Matyáš i&nbsp;já jsme se&nbsp;hlasitě smáli.</span></p>
          <p class="chunk" data-nb-ref-number="51" data-nb-words="20" data-nb-chars="117"><span class="idea" data-nb-ref-number="51" id="idea51" data-nb-words="20" data-nb-chars="117">„Nikdy by&nbsp;mě&nbsp;nenapadlo, že&nbsp;dám těm drbnám sekretářkám za&nbsp;pravdu, ale ta&nbsp;Eva je&nbsp;asi vážně nymfomanka,“ podotkl Matyáš.</span></p>
          <p class="chunk" data-nb-ref-number="52" data-nb-words="8" data-nb-chars="53"><span class="idea" data-nb-ref-number="52" id="idea52" data-nb-words="8" data-nb-chars="53">„Nevím, jestli bych musel být opilej, nebo zoufalej…“</span></p>
          <p class="chunk" data-nb-ref-number="53" data-nb-words="4" data-nb-chars="26"><span class="idea" data-nb-ref-number="53" id="idea53" data-nb-words="4" data-nb-chars="26">„Možná trochu od&nbsp;obojího…“</span></p>
          <p class="chunk" data-nb-ref-number="54" data-nb-words="18" data-nb-chars="77"><span class="idea" data-nb-ref-number="54" id="idea54" data-nb-words="18" data-nb-chars="77">„A&nbsp;jak ti&nbsp;vůbec je, když už&nbsp;teď víš, že&nbsp;Eva by&nbsp;o&nbsp;tebe ani své kolo neopřela?“</span></p>
          <p class="chunk" data-nb-ref-number="55" data-nb-words="30" data-nb-chars="185"><span class="idea" data-nb-ref-number="55" id="idea55" data-nb-words="30" data-nb-chars="185">„Snad to&nbsp;nějak zvládnu!“ Popíjeli jsme spolu, sledovali a&nbsp;komentovali věci kolem nás. Byla to&nbsp;dlouhá noc. Pilo se, hodně se&nbsp;pilo a&nbsp;najednou jsem si&nbsp;všiml Matyášova nepřítomného pohledu.</span></p>
          <p class="chunk" data-nb-ref-number="56" data-nb-words="11" data-nb-chars="58"><span class="idea" data-nb-ref-number="56" id="idea56" data-nb-words="11" data-nb-chars="58">„Nad čím dumáš?“ ptal jsem se&nbsp;ho, když dlouho nic neříkal.</span></p>
          <p class="chunk" data-nb-ref-number="57" data-nb-words="11" data-nb-chars="57"><span class="idea" data-nb-ref-number="57" id="idea57" data-nb-words="11" data-nb-chars="57">„Tak nějak mě&nbsp;napadlo, že&nbsp;Eva možná měla v&nbsp;něčem pravdu.“</span></p>
          <p class="chunk" data-nb-ref-number="58" data-nb-words="32" data-nb-chars="194"><span class="idea" data-nb-ref-number="58" id="idea58" data-nb-words="32" data-nb-chars="194">„Vážně? A&nbsp;v&nbsp;čem?“ Namísto odpovědi se&nbsp;Matyáš podíval přímo na&nbsp;Tomáše, který stál naproti nám na&nbsp;druhé straně místnosti a&nbsp;mluvil s&nbsp;jedním z&nbsp;našich trenérů. „Nepůjdeme na&nbsp;cigaretu?“ nadhodil jsem.</span></p>
          <p class="chunk" data-nb-ref-number="59" data-nb-words="19" data-nb-chars="118"><span class="idea" data-nb-ref-number="59" id="idea59" data-nb-words="19" data-nb-chars="118">Matyáš se&nbsp;mě&nbsp;najednou zeptal: „Víš, co&nbsp;dělám, když nad něčím usilovně přemýšlím a&nbsp;nemůžu dojít k&nbsp;uspokojivému závěru?“</span></p>
          <p class="chunk" data-nb-ref-number="60" data-nb-words="24" data-nb-chars="126"><span class="idea" data-nb-ref-number="60" id="idea60" data-nb-words="24" data-nb-chars="126">Byl jsem už&nbsp;docela opilý, a&nbsp;i když jsem měl chuť na&nbsp;tu&nbsp;cigaretu, se&nbsp;zájmem jsem pozdvihl své obočí a&nbsp;prohlásil: „Jen povídej.“</span></p>
          <p class="chunk" data-nb-ref-number="61" data-nb-words="10" data-nb-chars="49"><span class="idea" data-nb-ref-number="61" id="idea61" data-nb-words="10" data-nb-chars="49">„Je to&nbsp;ale bizarní. Slib mi, že&nbsp;se&nbsp;nebudeš smát.“</span></p>
          <p class="chunk" data-nb-ref-number="62" data-nb-words="5" data-nb-chars="27"><span class="idea" data-nb-ref-number="62" id="idea62" data-nb-words="5" data-nb-chars="27">„Budu se&nbsp;snažit nesmát se.“</span></p>
          <p class="chunk" data-nb-ref-number="63" data-nb-words="152" data-nb-chars="901"><span class="idea" data-nb-ref-number="63" id="idea63" data-nb-words="152" data-nb-chars="901">„Pokud nastane situace, ve&nbsp;které se&nbsp;prostě nemůžu jasně a&nbsp;jednoduše rozhodnout, jestli má&nbsp;být odpověď na&nbsp;konkrétní otázku ano nebo ne, následují dvě možnosti: Ta&nbsp;první je, že&nbsp;jdu do&nbsp;obchodu a&nbsp;koupím si&nbsp;tam pomeranč. Přinesu si&nbsp;ho&nbsp;potom domů, posadím se&nbsp;a&nbsp;v&nbsp;klidu si&nbsp;pomeranč oloupu… Je&nbsp;to&nbsp;takový můj rituál. Terapií by&nbsp;se&nbsp;to&nbsp;možná také dalo nazvat.“ Pozorně jsem Matyáše poslouchal, po&nbsp;chvíli pokračoval: „Pomalu ten pomeranč loupu a&nbsp;zároveň přemýšlím. Podvědomě si&nbsp;tak nastavuji možná nějaké ultimátum, aby mi&nbsp;došlo to, na&nbsp;co&nbsp;potřebuji přijít… Pokud jsem s&nbsp;tím hotov a&nbsp;pořád ještě nemám přijatelné odpovědi na&nbsp;své otázky, začnu ten pomeranč jíst,“ sděloval mi&nbsp;a&nbsp;zároveň gestikuloval rukama. „Jestli ten pomeranč celý sním a&nbsp;stále jsem se&nbsp;nedopídil k&nbsp;uspokojivému závěru, je&nbsp;to&nbsp;jasný důkaz toho, že&nbsp;se&nbsp;v&nbsp;mé hlavě odehrává obrovský konflikt, a&nbsp;zcela jistě potom vím, že&nbsp;stojím před velkým rozhodnutím!“</span></p>
          <p class="chunk" data-nb-ref-number="64" data-nb-words="32" data-nb-chars="170"><span class="idea" data-nb-ref-number="64" id="idea64" data-nb-words="32" data-nb-chars="170">Mlčel jsem. Nebyl jsem si&nbsp;jistý tím, zda si&nbsp;ze&nbsp;mě&nbsp;dělá legraci, nebo se&nbsp;mi&nbsp;snaží něco naznačit. Měl upito, ale jeho projev s&nbsp;ohledem na&nbsp;jeho důraznost nešlo nebrat vážně.</span></p>
          <p class="chunk" data-nb-ref-number="65" data-nb-words="18" data-nb-chars="103"><span class="idea" data-nb-ref-number="65" id="idea65" data-nb-words="18" data-nb-chars="103">„Jde o&nbsp;to, že&nbsp;za&nbsp;posledních pár dní jsem snědl asi šestnáct pomerančů,“ pronesl s&nbsp;vážnou tváří nakonec.</span></p>
          <p class="chunk" data-nb-ref-number="66" data-nb-words="26" data-nb-chars="143"><span class="idea" data-nb-ref-number="66" id="idea66" data-nb-words="26" data-nb-chars="143">„Takže tím mi&nbsp;chceš naznačit, že&nbsp;nyní stojíš před velkým rozhodnutím?“ ptal jsem se&nbsp;a&nbsp;on souhlasně kýval hlavou. „No a&nbsp;co je&nbsp;ta&nbsp;druhá možnost?“</span></p>
          <p class="chunk" data-nb-ref-number="67" data-nb-words="94" data-nb-chars="518"><span class="idea" data-nb-ref-number="67" id="idea67" data-nb-words="94" data-nb-chars="518">Matyáš upřeně hleděl na&nbsp;Tomáše, který stále mluvil s&nbsp;trenérem na&nbsp;druhé straně místnosti. „Na druhé možnosti je&nbsp;krásné to, že&nbsp;se&nbsp;v&nbsp;mžiku zbavíš úplně všech starostí. Hodíš si&nbsp;totiž mincí. Omluvíš mě&nbsp;na&nbsp;chvilku?“ řekl a&nbsp;vydal se&nbsp;směrem k&nbsp;Tomášovi. Očima jsem ho&nbsp;ještě chvíli sledoval. Přišel až&nbsp;k&nbsp;němu a&nbsp;na něco se&nbsp;ho&nbsp;začal ptát. Nalil jsem si&nbsp;dalšího panáka a&nbsp;pak jsem vykročil směrem k&nbsp;zadním dveřím domu. Vyšel jsem ven a&nbsp;zapálil si&nbsp;cigaretu. Bylo příjemné se&nbsp;na&nbsp;chvilku odpojit od&nbsp;společnosti a&nbsp;užít si&nbsp;trochu klidu.</span></p>
          <p class="chunk" data-nb-ref-number="68" data-nb-words="73" data-nb-chars="441"><span class="idea" data-nb-ref-number="68" id="idea68" data-nb-words="73" data-nb-chars="441">Přepadla mě&nbsp;najednou touha jít domů. Vrátil jsem se&nbsp;dovnitř s&nbsp;úmyslem nenápadně vypadnout. Procházel jsem kolem kuchyně, když jsem najednou uslyšel Tomáše, jak na&nbsp;někoho rozčileně křičí: „Sakra, co&nbsp;si&nbsp;o&nbsp;sobě vůbec myslíš?!“ Podíval jsem se&nbsp;zvědavě a&nbsp;uviděl, že&nbsp;je&nbsp;to&nbsp;Matyáš, na&nbsp;koho je&nbsp;tak naštvaný. „Víš co? Na&nbsp;tohle nemám náladu. Vypadni odtud, vypadni!“ Matyáš se&nbsp;rozhlédl. Viděl, že&nbsp;oči všech kolem ho&nbsp;sledují. Odkráčel k&nbsp;hlavním dveřím.</span></p>
          <p class="chunk" data-nb-ref-number="69" data-nb-words="19" data-nb-chars="112"><span class="idea" data-nb-ref-number="69" id="idea69" data-nb-words="19" data-nb-chars="112">Když Matyáš odešel, zábava se&nbsp;pomalu zase rozjela. Nenápadně jsem se&nbsp;vytratil z&nbsp;domu a&nbsp;spěchal jsem za&nbsp;Matyášem.</span></p>
          <p class="chunk" data-nb-ref-number="70" data-nb-words="19" data-nb-chars="95"><span class="idea" data-nb-ref-number="70" id="idea70" data-nb-words="19" data-nb-chars="95">„O&nbsp;co tam vevnitř šlo? Proč na&nbsp;tebe byl Tomáš tak naštvaný?“ ptal jsem se, když jsem ho&nbsp;doběhl.</span></p>
          <p class="chunk" data-nb-ref-number="71" data-nb-words="102" data-nb-chars="614"><span class="idea" data-nb-ref-number="71" id="idea71" data-nb-words="102" data-nb-chars="614">Matyáš se&nbsp;zastavil. „Naštval se, protože jsem mu&nbsp;sdělil, že&nbsp;se&nbsp;chystám dát výpověď.“ Pak mi&nbsp;řekl vše od&nbsp;začátku. Rozhodl se&nbsp;za&nbsp;Tomášem jít s&nbsp;úmyslem říct mu, že&nbsp;nesouhlasí s&nbsp;některými postupy obchodování, které nás učí ve&nbsp;firmě. Stěžoval si&nbsp;na&nbsp;neetické chování při obchodování, ke&nbsp;kterému nás podle Matyáše vede Tomášova filozofie. Řekl, že&nbsp;pokud se&nbsp;něco nezmění, může od&nbsp;něj očekávat výpověď. To&nbsp;Tomáše vytočilo. Co&nbsp;si&nbsp;Matyáš o&nbsp;sobě myslí, že&nbsp;se&nbsp;snaží takovým způsobem vydírat svého zaměstnavatele! Vše zůstane takové jako doposud. „A&nbsp;zbytek jsi už&nbsp;sám viděl,“ vyprávěl mi&nbsp;Matyáš na&nbsp;chodníku před Tomášovým domem.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mezi_tebou_a_mnou_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>