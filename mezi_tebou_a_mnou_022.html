<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA 16 Mica">
    <meta name="apple-mobile-web-app-capable" content="yes">
    <title>KAPITOLA 16 Mica</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Marek Hnila: Mezi tebou a mnou">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Mezi tebou a mnou">
    <meta property="og:title" content="Mezi tebou a mnou">
    <meta property="og:type" content="book">
    <meta property="og:book:author" content="Marek Hnila">
    <meta property="twitter:title" content="Marek Hnila: Mezi tebou a mnou">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./mezi_tebou_a_mnou_021.html">
    <link rel="next" href="./mezi_tebou_a_mnou_023.html">
    <meta name="nb-order" content="19">
    <link rel="self" href="mezi_tebou_a_mnou_022.html">
    <meta name="nb-identifier" content="hnila-mezi-tebou-a-mnou-5d34b3f">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1860" data-nb-chars="10703">
    <nav role="doc-toc">
      <ul class="plain section">
        <li><a href="mezi_tebou_a_mnou_005.html">Poznámka autora</a></li>
        <li><a href="mezi_tebou_a_mnou_006.html">Předmluva</a></li>
        <li><a href="mezi_tebou_a_mnou_007.html">KAPITOLA 1 Avers a&nbsp;revers</a></li>
        <li><a href="mezi_tebou_a_mnou_008.html">KAPITOLA 2 Marná snaha</a></li>
        <li><a href="mezi_tebou_a_mnou_009.html">KAPITOLA 3 Šmejd</a></li>
        <li><a href="mezi_tebou_a_mnou_010.html">KAPITOLA 4 Sen</a></li>
        <li><a href="mezi_tebou_a_mnou_011.html">KAPITOLA 5 Běžný pracovní den</a></li>
        <li><a href="mezi_tebou_a_mnou_012.html">KAPITOLA 6 Kávový rituál</a></li>
        <li><a href="mezi_tebou_a_mnou_013.html">KAPITOLA 7 Velká hra</a></li>
        <li><a href="mezi_tebou_a_mnou_014.html">KAPITOLA 8 Poznám, až bude čas odejít</a></li>
        <li><a href="mezi_tebou_a_mnou_015.html">KAPITOLA 9 Zasloužené první místo</a></li>
        <li><a href="mezi_tebou_a_mnou_016.html">KAPITOLA 10 Pratáta</a></li>
        <li><a href="mezi_tebou_a_mnou_017.html">KAPITOLA 11 Škola</a></li>
        <li><a href="mezi_tebou_a_mnou_018.html">KAPITOLA 12 Povědomý zmatek v&nbsp;mysli</a></li>
        <li><a href="mezi_tebou_a_mnou_019.html">KAPITOLA 13 Kamarádův kamarád</a></li>
        <li><a href="mezi_tebou_a_mnou_020.html">KAPITOLA 14 Sbohem, Darku. Vítej, Darku</a></li>
        <li><a href="mezi_tebou_a_mnou_021.html">KAPITOLA 15 Absurdity prvních kapitol</a></li>
        <li><a href="mezi_tebou_a_mnou_022.html">KAPITOLA 16 Mica</a></li>
        <li><a href="mezi_tebou_a_mnou_023.html">KAPITOLA 17 Pohovor</a></li>
        <li><a href="mezi_tebou_a_mnou_024.html">KAPITOLA 18 Naivně nejbližší mému srdci</a></li>
        <li><a href="mezi_tebou_a_mnou_025.html">KAPITOLA 19 Čekání na telefonát</a></li>
        <li><a href="mezi_tebou_a_mnou_026.html">KAPITOLA 20 Preventivní prohlídka</a></li>
        <li><a href="mezi_tebou_a_mnou_027.html">KAPITOLA 21 První den</a></li>
        <li><a href="mezi_tebou_a_mnou_028.html">KAPITOLA 22 Fotograf</a></li>
        <li><a href="mezi_tebou_a_mnou_029.html">KAPITOLA 23 Hela</a></li>
        <li><a href="mezi_tebou_a_mnou_030.html">KAPITOLA 24 Vražda</a></li>
        <li><a href="mezi_tebou_a_mnou_031.html">KAPITOLA 25 Večer se sanitáři</a></li>
        <li><a href="mezi_tebou_a_mnou_032.html">KAPITOLA 26 Sobě o&nbsp;sobě</a></li>
        <li><a href="mezi_tebou_a_mnou_033.html">KAPITOLA 27 Instituce přátelství</a></li>
        <li><a href="mezi_tebou_a_mnou_034.html">KAPITOLA 28 Oslava</a></li>
        <li><a href="mezi_tebou_a_mnou_035.html">KAPITOLA 29 Hranice</a></li>
        <li><a href="mezi_tebou_a_mnou_036.html">KAPITOLA 30 Chvíle k&nbsp;smíchu a&nbsp;pláči</a></li>
        <li><a href="mezi_tebou_a_mnou_037.html">KAPITOLA 31 Lidsky tragikomický</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mezi_tebou_a_mnou_021.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="16"><span class="idea" data-nb-ref-number="1" id="idea1" data-nb-words="3" data-nb-chars="16">KAPITOLA 16&nbsp;Mica</span></h1>
        <section>
          <p class="chunk" data-nb-ref-number="2" data-nb-words="175" data-nb-chars="1030"><span class="idea" data-nb-ref-number="2" id="idea2" data-nb-words="175" data-nb-chars="1030">Nádherná, něžná, vždy veselá, usměvavá a&nbsp;laskavá. Taková byla Magdaléna. Vymyslel jsem jí&nbsp;přezdívku. Ani nevím, jak mě&nbsp;to&nbsp;napadlo, ale začal jsem jí&nbsp;říkat Mica. Bydlela s&nbsp;rodiči v&nbsp;domě ve&nbsp;stejné vesnici jako její babička, o&nbsp;kterou se&nbsp;starala podobným způsobem jako já&nbsp;o&nbsp;své prarodiče. I&nbsp;přes veškeré dojmy, které z&nbsp;Magdalény můžete mít, věřte, že&nbsp;i&nbsp;když se&nbsp;se&nbsp;mnou dokázala uvolnit, ve&nbsp;společnosti čítající tři a&nbsp;více lidí nikdy moc nemluvila. Byla tichá, a&nbsp;když se&nbsp;jí&nbsp;někdo, koho neznala dobře, na&nbsp;něco ptal, odpovídala často jedním slovem, styděla se, nevěřila si&nbsp;a&nbsp;chtěla konverzaci co&nbsp;nejdříve ukončit. Já&nbsp;jsem byl úplný opak, zásluhou bohaté praxe mé&nbsp;bývalé práce. Neřekl bych, že&nbsp;Mica mé&nbsp;excentrické chování vyloženě obdivovala, ale byl jsem si&nbsp;jistý tím, že&nbsp;její stydlivost ji&nbsp;ve&nbsp;společnosti velmi trápila. Brzy jsem pochopil, že&nbsp;potřebuje člověka, ke&nbsp;kterému by&nbsp;se&nbsp;mohla upnout, od&nbsp;kterého by&nbsp;se&nbsp;mohla něco naučit, ale zároveň mít pocit, že&nbsp;tomu člověku pomáhá zase s&nbsp;jeho problémy. A&nbsp;ve mně takového člověka začala vidět.</span></p>
          <p class="chunk" data-nb-ref-number="3" data-nb-words="124" data-nb-chars="754"><span class="idea" data-nb-ref-number="3" id="idea3" data-nb-words="124" data-nb-chars="754">Mluvili jsme spolu o&nbsp;mé bývalé práci. Popisoval jsem jí&nbsp;všechny podlé praktiky, kterých jsem se&nbsp;coby obchodník dopouštěl a&nbsp;za které jsem se&nbsp;tolik styděl. Vzbuzoval jsem v&nbsp;ní pocit, že&nbsp;potřebuji pomoc. Sdělil jsem Magdaléně, že&nbsp;se&nbsp;chci kvůli své minulosti změnit. Inu, změnit se… Ve&nbsp;skutečnosti jsem si&nbsp;nebyl jistý, jestli na&nbsp;svoji minulost chci zapomenout, nebo od&nbsp;ní&nbsp;utéct, či&nbsp;se&nbsp;z&nbsp;ní nějakým způsobem vyléčit. Mica mi&nbsp;v&nbsp;tomto rozhodování velice pomáhala. Začalo období příjemných schůzek s&nbsp;dívkou, která se&nbsp;mi&nbsp;zapsala do&nbsp;paměti jako „zrzka z&nbsp;nedaleké vesničky“. Byla vášnivou čtenářkou. Samozřejmě jsem jí&nbsp;dal přečíst svoji první knihu. Podle očekávání ji&nbsp;dojala. Prý jak někdo, kdo napsal tak dojemný příběh, mohl mít zájem o&nbsp;práci podomního prodejce.</span></p>
          <p class="chunk" data-nb-ref-number="4" data-nb-words="74" data-nb-chars="427"><span class="idea" data-nb-ref-number="4" id="idea4" data-nb-words="74" data-nb-chars="427">Když jsem Mice sdělil, že&nbsp;se&nbsp;chci polepšit, sama to&nbsp;vzala velice vážně a&nbsp;utvrdila se&nbsp;v&nbsp;tom, že&nbsp;mi&nbsp;musí pomoci, jako kdyby věřila, že&nbsp;já&nbsp;sám toho nebudu schopen. Pravděpodobně jsem toho podvědomě začal zneužívat. Cítím se&nbsp;trapně, protože si&nbsp;nyní uvědomuji, že&nbsp;jsem v&nbsp;té době byl před Micou opravdu otravně ukňouraný. Nebudu lhát, její pozornost mi&nbsp;dělala dobře, a&nbsp;byť jsem k&nbsp;sebelítosti neměl žádný důvod, ona mě&nbsp;vždy vyslechla.</span></p>
          <p class="chunk" data-nb-ref-number="5" data-nb-words="60" data-nb-chars="314"><span class="idea" data-nb-ref-number="5" id="idea5" data-nb-words="60" data-nb-chars="314">Scházeli jsme se&nbsp;skoro každý den a&nbsp;velice jsme se&nbsp;sblížili. O&nbsp;mé matce jsem s&nbsp;Micou ale mluvit nedokázal. Ona věděla, že&nbsp;se&nbsp;mi&nbsp;o&nbsp;tom, co&nbsp;se&nbsp;stalo mezi mnou a&nbsp;mojí matkou, těžce mluví. Chtěla to&nbsp;znát, a&nbsp;právě to&nbsp;její zřejmé očekávání na&nbsp;mne působilo naléhavě. Možná proto jsem s&nbsp;ní o&nbsp;tomto tématu nedokázal hovořit.</span></p>
          <p class="chunk" data-nb-ref-number="6" data-nb-words="39" data-nb-chars="227"><span class="idea" data-nb-ref-number="6" id="idea6" data-nb-words="39" data-nb-chars="227">Jednou, už&nbsp;bylo pozdě večer, šli jsme společně z&nbsp;kina. Byla tma, opouštěli jsme budovu a&nbsp;mířili směrem k&nbsp;mému bytu. Konverzace byla plodná, nebylo proč spěchat. Potáceli jsme se&nbsp;parkem. Na&nbsp;dohled nikde nikdo a&nbsp;Mica se&nbsp;uvolnila.</span></p>
          <p class="chunk" data-nb-ref-number="7" data-nb-words="35" data-nb-chars="213"><span class="idea" data-nb-ref-number="7" id="idea7" data-nb-words="35" data-nb-chars="213">„Příště už&nbsp;budu vybírat já, na&nbsp;jaký film půjdeme,“ říkala mi. Nezněla vyčítavě, její tón v&nbsp;hlase byl příjemný jako obvykle. „Ty vybíráš vždy jen ze&nbsp;dvou kategorií. Buď životopisná dramata, nebo dramata,“ smála se.</span></p>
          <p class="chunk" data-nb-ref-number="8" data-nb-words="10" data-nb-chars="56"><span class="idea" data-nb-ref-number="8" id="idea8" data-nb-words="10" data-nb-chars="56">„Asi na&nbsp;tom něco bude. Takže příště půjdeme na&nbsp;komedii?“</span></p>
          <p class="chunk" data-nb-ref-number="9" data-nb-words="4" data-nb-chars="25"><span class="idea" data-nb-ref-number="9" id="idea9" data-nb-words="4" data-nb-chars="25">„Možná, nebo na&nbsp;pohádku.“</span></p>
          <p class="chunk" data-nb-ref-number="10" data-nb-words="11" data-nb-chars="78"><span class="idea" data-nb-ref-number="10" id="idea10" data-nb-words="11" data-nb-chars="78">„Dobrá, nejsem proti. Stejně tam chodím jen kvůli těmto zpátečním procházkám.“</span></p>
          <p class="chunk" data-nb-ref-number="11" data-nb-words="23" data-nb-chars="133"><span class="idea" data-nb-ref-number="11" id="idea11" data-nb-words="23" data-nb-chars="133">Ona skočila vzápětí na&nbsp;mírně vyvýšený obrubník na&nbsp;kraji chodníku a&nbsp;balancovala na&nbsp;něm. „Ze stejného důvodu chodím do&nbsp;toho kina i&nbsp;já.“</span></p>
          <p class="chunk" data-nb-ref-number="12" data-nb-words="53" data-nb-chars="321"><span class="idea" data-nb-ref-number="12" id="idea12" data-nb-words="53" data-nb-chars="321">„Opravdu?“ Mica souhlasně kývla hlavou a&nbsp;držela balanc. „Až se&nbsp;rozhodneme být chytřejší, možná bychom mohli ušetřit peníze a&nbsp;zakázat si&nbsp;kino. Můžeme chodit jen sem a&nbsp;tam, to&nbsp;nic nestojí,“ pravil jsem a&nbsp;zasmál se, Mica se&nbsp;ke&nbsp;mně přidala. Vzápětí ztratila rovnováhu a&nbsp;šlápla z&nbsp;obrubníku zpátky na&nbsp;nevyvýšenou část chodníku.</span></p>
          <p class="chunk" data-nb-ref-number="13" data-nb-words="7" data-nb-chars="45"><span class="idea" data-nb-ref-number="13" id="idea13" data-nb-words="7" data-nb-chars="45">„Co bychom potom dělali s&nbsp;ušetřenými penězi?“</span></p>
          <p class="chunk" data-nb-ref-number="14" data-nb-words="25" data-nb-chars="157"><span class="idea" data-nb-ref-number="14" id="idea14" data-nb-words="25" data-nb-chars="157">Zamyslel jsem se. „No, mohli bychom je&nbsp;utrácet za&nbsp;divadelní představení. Budova divadla je&nbsp;dál než kino, tudíž tyto zpáteční procházky by&nbsp;byly mnohem delší.“</span></p>
          <p class="chunk" data-nb-ref-number="15" data-nb-words="45" data-nb-chars="249"><span class="idea" data-nb-ref-number="15" id="idea15" data-nb-words="45" data-nb-chars="249">Mica se&nbsp;rozběhla a&nbsp;skočila mi&nbsp;do&nbsp;náruče. „Ano, to&nbsp;je&nbsp;chytré!“ zvolala roztomile. „To bych si&nbsp;přála.“ Objímali jsme se&nbsp;pevně a&nbsp;dlouho. Když jsme se&nbsp;za&nbsp;pár minut pustili, dodala ještě k&nbsp;tématu. „Mám ale podmínku, ty&nbsp;hry musí být komedie nebo pohádky.“</span></p>
          <p class="chunk" data-nb-ref-number="16" data-nb-words="24" data-nb-chars="140"><span class="idea" data-nb-ref-number="16" id="idea16" data-nb-words="24" data-nb-chars="140">Souhlasil jsem. Pak jsme pokračovali v&nbsp;chůzi. Vycházeli jsme z&nbsp;parku, rozhodl jsem se&nbsp;pokusit štěstí a&nbsp;zeptal jsem se: „Dnes u&nbsp;mě zůstaneš?“</span></p>
          <p class="chunk" data-nb-ref-number="17" data-nb-words="9" data-nb-chars="55"><span class="idea" data-nb-ref-number="17" id="idea17" data-nb-words="9" data-nb-chars="55">„Ha,“ zvolala Mica. „Já věděla, že&nbsp;tato otázka přijde.“</span></p>
          <p class="chunk" data-nb-ref-number="18" data-nb-words="7" data-nb-chars="31"><span class="idea" data-nb-ref-number="18" id="idea18" data-nb-words="7" data-nb-chars="31">„Ovšem, ptám se&nbsp;tě&nbsp;na&nbsp;to&nbsp;vždy.“</span></p>
          <p class="chunk" data-nb-ref-number="19" data-nb-words="6" data-nb-chars="45"><span class="idea" data-nb-ref-number="19" id="idea19" data-nb-words="6" data-nb-chars="45">„Tak taky znáš odpověď,“ prohlásila uvolněně.</span></p>
          <p class="chunk" data-nb-ref-number="20" data-nb-words="14" data-nb-chars="74"><span class="idea" data-nb-ref-number="20" id="idea20" data-nb-words="14" data-nb-chars="74">„Třeba dnes změníš názor, když tě&nbsp;nalákám na&nbsp;pár kapitol z&nbsp;mé nové knihy.“</span></p>
          <p class="chunk" data-nb-ref-number="21" data-nb-words="8" data-nb-chars="41"><span class="idea" data-nb-ref-number="21" id="idea21" data-nb-words="8" data-nb-chars="41">„Ty bys mě&nbsp;nechal, abych si&nbsp;to&nbsp;přečetla?“</span></p>
          <p class="chunk" data-nb-ref-number="22" data-nb-words="9" data-nb-chars="57"><span class="idea" data-nb-ref-number="22" id="idea22" data-nb-words="9" data-nb-chars="57">„Potřebuji znát objektivní kritiku a&nbsp;ty přece ráda čteš.“</span></p>
          <p class="chunk" data-nb-ref-number="23" data-nb-words="8" data-nb-chars="34"><span class="idea" data-nb-ref-number="23" id="idea23" data-nb-words="8" data-nb-chars="34">„A&nbsp;co když se&nbsp;mi&nbsp;to&nbsp;nebude líbit?“</span></p>
          <p class="chunk" data-nb-ref-number="24" data-nb-words="11" data-nb-chars="63"><span class="idea" data-nb-ref-number="24" id="idea24" data-nb-words="11" data-nb-chars="63">„Tak číst přestaneš a&nbsp;budeme dělat něco jiného,“ lákal jsem ji.</span></p>
          <p class="chunk" data-nb-ref-number="25" data-nb-words="7" data-nb-chars="50"><span class="idea" data-nb-ref-number="25" id="idea25" data-nb-words="7" data-nb-chars="50">„Mazané. Někdy zapomínám, že&nbsp;jsi býval obchodník.“</span></p>
          <p class="chunk" data-nb-ref-number="26" data-nb-words="13" data-nb-chars="78"><span class="idea" data-nb-ref-number="26" id="idea26" data-nb-words="13" data-nb-chars="78">„To je&nbsp;dobře, že&nbsp;na&nbsp;to&nbsp;zapomínáš,“ pravil jsem spokojeně, Mica ale neskončila.</span></p>
          <p class="chunk" data-nb-ref-number="27" data-nb-words="17" data-nb-chars="89"><span class="idea" data-nb-ref-number="27" id="idea27" data-nb-words="17" data-nb-chars="89">„Pak mi&nbsp;to&nbsp;ale bohužel vždy něčím připomeneš a&nbsp;kouzlo je&nbsp;pryč. Takže odpověď je&nbsp;zase ne.“</span></p>
          <p class="chunk" data-nb-ref-number="28" data-nb-words="20" data-nb-chars="121"><span class="idea" data-nb-ref-number="28" id="idea28" data-nb-words="20" data-nb-chars="121">Snažil jsem se&nbsp;vypadat roztomile a&nbsp;zároveň zklamaně. „Ani nevíš, jak moc stojím o&nbsp;tvoji… kritiku. Já&nbsp;ji&nbsp;nutně potřebuji.“</span></p>
          <p class="chunk" data-nb-ref-number="29" data-nb-words="19" data-nb-chars="106"><span class="idea" data-nb-ref-number="29" id="idea29" data-nb-words="19" data-nb-chars="106">„Ty jsi ale herec, že? Musím být zodpovědná za&nbsp;nás za&nbsp;oba. Od&nbsp;tebe čekat zodpovědnost… nedočkala bych se.“</span></p>
          <p class="chunk" data-nb-ref-number="30" data-nb-words="66" data-nb-chars="426"><span class="idea" data-nb-ref-number="30" id="idea30" data-nb-words="66" data-nb-chars="426">„Ach…,“ prohlásil jsem se&nbsp;značným přehráváním. Mica asi už&nbsp;tušila, že&nbsp;bude následovat nějaká recese. Začal jsem spontánně a&nbsp;poeticky přednášet něco jako báseň. „Nač lámat si&nbsp;hlavu, zda zodpovědný jsem?“ prožíval jsem to. „Zrzavý vlas tvůj zřím… mé&nbsp;srdce plesá jen,“ Micu mé&nbsp;vtipné vystoupení velice rozesmálo. Teatrálně jsem pokračoval dál. Přehrával jsem. „Jen zůstaň se&nbsp;mnou na&nbsp;noc, ženo! Pobavíme se, otevřeme víno… jedno!“</span></p>
          <p class="chunk" data-nb-ref-number="31" data-nb-words="56" data-nb-chars="348"><span class="idea" data-nb-ref-number="31" id="idea31" data-nb-words="56" data-nb-chars="348">Nutno vložit vsuvku. Abychom si&nbsp;rozuměli, drazí čtenáři, snažil jsem se&nbsp;Micu především pobavit. O&nbsp;uměleckou hodnotu mi&nbsp;samozřejmě v&nbsp;tom okamžiku vůbec nešlo. Myslím, že&nbsp;to&nbsp;je&nbsp;zřejmé, chtěl jsem to&nbsp;jen potvrdit. Ve&nbsp;svém představení jsem pokračoval. Neváhal jsem přidat i&nbsp;pár divadelních póz. Mica se&nbsp;bez přestání po&nbsp;celé mé&nbsp;vystoupení hlasitě smála.</span></p>
          <p class="chunk" data-nb-ref-number="32" data-nb-words="91" data-nb-chars="504"><span class="idea" data-nb-ref-number="32" id="idea32" data-nb-words="91" data-nb-chars="504">Ke&nbsp;konci jsem přidával v&nbsp;improvizaci. Ze&nbsp;sdruženého rýmu jsem skákal na&nbsp;střídavý a&nbsp;zase zpátky, pak na&nbsp;obkročný, tak jak mě&nbsp;to&nbsp;zrovna napadlo. Byl z&nbsp;toho chaos, ale o&nbsp;to víc se&nbsp;Mica bavila. „Další trumf si&nbsp;z&nbsp;rukávu vytáhnu. Když nestačí tě&nbsp;novou knihou lákat, nebudu moct vesele si&nbsp;skákat… Protože… Protože…,“ hledal jsem další verš. „Když po&nbsp;tvé pozornosti zběsile prahnu…, po&nbsp;tom trumfu rychle sáhnu. Řekneš mi&nbsp;pak své ano… A&nbsp;to, co&nbsp;mohlo se&nbsp;stát, kdybys řekla ne, to&nbsp;si&nbsp;povíme až&nbsp;ráno!“ zakončil jsem.</span></p>
          <p class="chunk" data-nb-ref-number="33" data-nb-words="15" data-nb-chars="68"><span class="idea" data-nb-ref-number="33" id="idea33" data-nb-words="15" data-nb-chars="68">Mica se&nbsp;přestala smát a&nbsp;pak se&nbsp;mě&nbsp;zeptala. „A&nbsp;co je&nbsp;ten tvůj trumf?“</span></p>
          <p class="chunk" data-nb-ref-number="34" data-nb-words="3" data-nb-chars="24"><span class="idea" data-nb-ref-number="34" id="idea34" data-nb-words="3" data-nb-chars="24">„Melta,“ odpověděl jsem.</span></p>
          <p class="chunk" data-nb-ref-number="35" data-nb-words="33" data-nb-chars="187"><span class="idea" data-nb-ref-number="35" id="idea35" data-nb-words="33" data-nb-chars="187">Ještě chvíli vzdorovala, tak jsem jí&nbsp;navrhl, že&nbsp;pokud ještě aspoň hodinku se&nbsp;mnou zůstane, odvezu ji&nbsp;potom bez přesvědčování domů. Nakonec mi&nbsp;na&nbsp;to&nbsp;kývla a&nbsp;společně jsme šli do&nbsp;mého bytu.</span></p>
          <p class="chunk" data-nb-ref-number="36" data-nb-words="26" data-nb-chars="145"><span class="idea" data-nb-ref-number="36" id="idea36" data-nb-words="26" data-nb-chars="145">Seděla na&nbsp;mé&nbsp;posteli a&nbsp;chystala se&nbsp;mi&nbsp;po&nbsp;přečtení prvních dvou kapitol mé&nbsp;nové knihy říct svůj názor. „Nemohu si&nbsp;pomoci, něco mě&nbsp;nutí srovnávat…“</span></p>
          <p class="chunk" data-nb-ref-number="37" data-nb-words="2" data-nb-chars="7"><span class="idea" data-nb-ref-number="37" id="idea37" data-nb-words="2" data-nb-chars="7">„No a?“</span></p>
          <p class="chunk" data-nb-ref-number="38" data-nb-words="13" data-nb-chars="69"><span class="idea" data-nb-ref-number="38" id="idea38" data-nb-words="13" data-nb-chars="69">„Oproti tvé první knize je&nbsp;tohle velmi… Jak bych to… No&nbsp;prostě šedé.“</span></p>
          <p class="chunk" data-nb-ref-number="39" data-nb-words="1" data-nb-chars="7"><span class="idea" data-nb-ref-number="39" id="idea39" data-nb-words="1" data-nb-chars="7">„Šedé?“</span></p>
          <p class="chunk" data-nb-ref-number="40" data-nb-words="86" data-nb-chars="486"><span class="idea" data-nb-ref-number="40" id="idea40" data-nb-words="86" data-nb-chars="486">„Melancholické je&nbsp;možná to&nbsp;správné slovo. Chápu, že&nbsp;je&nbsp;to&nbsp;úplně nový příběh, ale překvapuje mě, že&nbsp;s&nbsp;další knihou měníš styl psaní i&nbsp;žánr,“ pravila. Napadlo mě&nbsp;na&nbsp;to&nbsp;říct pár bezobsažných frází, ale uvědomil jsem si, že&nbsp;mlčet bude mnohem lepší než reagovat floskulemi. Určitě bylo ještě něco, co&nbsp;mi&nbsp;chtěla Mica ke&nbsp;knize říci, rozhodla se&nbsp;však rukopis položit. „Tak uvidíme, co&nbsp;z&nbsp;toho nakonec bude…“ Pak jsme si&nbsp;už&nbsp;začali povídat o&nbsp;něčem jiném. Ke&nbsp;knize jsme se&nbsp;toho večera už&nbsp;nevrátili.</span></p>
          <p class="chunk" data-nb-ref-number="41" data-nb-words="8" data-nb-chars="40"><span class="idea" data-nb-ref-number="41" id="idea41" data-nb-words="8" data-nb-chars="40">„Co práce, už&nbsp;jsi něco našel?“ ptala se.</span></p>
          <p class="chunk" data-nb-ref-number="42" data-nb-words="42" data-nb-chars="230"><span class="idea" data-nb-ref-number="42" id="idea42" data-nb-words="42" data-nb-chars="230">„Ano, úplně jsem ti&nbsp;to&nbsp;zapomněl říct. Půjdu na&nbsp;pohovor,“ šel jsem směrem k&nbsp;mému pracovnímu stolu a&nbsp;něco jsem začal hledat v&nbsp;šuplíku. „Vytiskl jsem si&nbsp;tu&nbsp;pozvánku, někde ji&nbsp;tady mám.“ Když jsem ji&nbsp;konečně našel, podal jsem ji&nbsp;Mice.</span></p>
          <p class="chunk" data-nb-ref-number="43" data-nb-words="15" data-nb-chars="90"><span class="idea" data-nb-ref-number="43" id="idea43" data-nb-words="15" data-nb-chars="90">„To je&nbsp;nějaký vtip?“ reagovala po&nbsp;přečtení papíru, který jsem jí&nbsp;dal. „Tohle chceš dělat?“</span></p>
          <p class="chunk" data-nb-ref-number="44" data-nb-words="51" data-nb-chars="310"><span class="idea" data-nb-ref-number="44" id="idea44" data-nb-words="51" data-nb-chars="310">„Určitě,“ odpověděl jsem záměrně tak, aby bylo vidět, že&nbsp;jsem odhodlaný a&nbsp;nadšený z&nbsp;té příležitosti. Je&nbsp;pravda, že&nbsp;podobnou reakci jsem očekával a&nbsp;chtěl jsem následně Mice demonstrovat, že&nbsp;se&nbsp;nejedná o&nbsp;žádný vtip. „Je to&nbsp;příhodné, chtěl jsem fotografovat, a&nbsp;zároveň jsem chtěl, aby ta&nbsp;práce měla nějaký smysl.“</span></p>
          <p class="chunk" data-nb-ref-number="45" data-nb-words="7" data-nb-chars="39"><span class="idea" data-nb-ref-number="45" id="idea45" data-nb-words="7" data-nb-chars="39">„Tvoje psaní má&nbsp;smysl… Tohle je&nbsp;divný.“</span></p>
          <p class="chunk" data-nb-ref-number="46" data-nb-words="13" data-nb-chars="83"><span class="idea" data-nb-ref-number="46" id="idea46" data-nb-words="13" data-nb-chars="83">„Získal bych spoustu inspirace k&nbsp;psaní!“ můj nadšený výraz mi&nbsp;na&nbsp;tváři nepolevoval.</span></p>
          <p class="chunk" data-nb-ref-number="47" data-nb-words="13" data-nb-chars="69"><span class="idea" data-nb-ref-number="47" id="idea47" data-nb-words="13" data-nb-chars="69">„No já&nbsp;nevím,“ řekla Mica. Dívala se&nbsp;stále na&nbsp;ten papír a&nbsp;přemýšlela.</span></p>
          <p class="chunk" data-nb-ref-number="48" data-nb-words="18" data-nb-chars="104"><span class="idea" data-nb-ref-number="48" id="idea48" data-nb-words="18" data-nb-chars="104">„Chci to&nbsp;vyzkoušet, o&nbsp;nic nejde. Počkej, udělám ti&nbsp;tu&nbsp;meltu,“ vyrazil jsem svižně do&nbsp;kuchyně vařit vodu.</span></p>
          <p class="chunk" data-nb-ref-number="49" data-nb-words="28" data-nb-chars="148"><span class="idea" data-nb-ref-number="49" id="idea49" data-nb-words="28" data-nb-chars="148">Když jsem se&nbsp;vrátil, Mica se&nbsp;zdála být už&nbsp;klidnější. „Děláš to&nbsp;kvůli tomu, že&nbsp;se&nbsp;v&nbsp;sobě nemůžeš vyznat? Je&nbsp;to&nbsp;tak? Proto chceš dělat takovou práci.“</span></p>
          <p class="chunk" data-nb-ref-number="50" data-nb-words="115" data-nb-chars="635"><span class="idea" data-nb-ref-number="50" id="idea50" data-nb-words="115" data-nb-chars="635">Posadil jsem se&nbsp;vedle ní&nbsp;na&nbsp;postel. V&nbsp;ruce jsem držel hrnek horké melty. „Neber to&nbsp;prosím tak vážně. Vidím, jak jsi z&nbsp;toho zaskočená. Já…,“ snažil si&nbsp;získat trochu času. Podal jsem jí&nbsp;hrnek s&nbsp;meltou. Mica položila papír vedle sebe na&nbsp;postel a&nbsp;hrnek si&nbsp;ode mne vzala. „Snažím se&nbsp;prostě jen přijít na&nbsp;to…“ Ona se&nbsp;na&nbsp;mne s&nbsp;napětím dívala. „Zkrátka chci poznat…,“ nemohl jsem přijít na&nbsp;slova, kterými bych to&nbsp;mohl vyjádřit nejlépe, a&nbsp;nechtěl jsem také situaci více dramatizovat, až&nbsp;jsem nakonec nekonkrétně prohlásil: „Chci se&nbsp;dozvědět, o&nbsp;čem to&nbsp;všechno je&nbsp;a&nbsp;co to&nbsp;má&nbsp;za&nbsp;smysl.“ V&nbsp;té chvíli jsem to&nbsp;nemohl lépe vysvětlit. „Chci to&nbsp;zkusit!“</span></p>
          <p class="chunk" data-nb-ref-number="51" data-nb-words="25" data-nb-chars="153"><span class="idea" data-nb-ref-number="51" id="idea51" data-nb-words="25" data-nb-chars="153">„Dobře, pokud si&nbsp;opravdu myslíš, že&nbsp;ti&nbsp;to&nbsp;taková práce pomůže pochopit, nebudu tě&nbsp;samozřejmě přesvědčovat. Musíš ale vědět, že&nbsp;z&nbsp;toho nemám dobrý pocit.“</span></p>
          <p class="chunk" data-nb-ref-number="52" data-nb-words="20" data-nb-chars="116"><span class="idea" data-nb-ref-number="52" id="idea52" data-nb-words="20" data-nb-chars="116">„Máš z&nbsp;něčeho konkrétního strach? Protože já&nbsp;tu&nbsp;práci vidím pouze jako výzvu a&nbsp;zkušenost,“ ujišťoval jsem ji&nbsp;i&nbsp;sebe.</span></p>
          <p class="chunk" data-nb-ref-number="53" data-nb-words="16" data-nb-chars="80"><span class="idea" data-nb-ref-number="53" id="idea53" data-nb-words="16" data-nb-chars="80">„Pokud bych měla z&nbsp;něčeho strach, řekla bych to&nbsp;nahlas, a&nbsp;pak by&nbsp;se&nbsp;to&nbsp;nestalo.“</span></p>
          <p class="chunk" data-nb-ref-number="54" data-nb-words="3" data-nb-chars="23"><span class="idea" data-nb-ref-number="54" id="idea54" data-nb-words="3" data-nb-chars="23">„Cože? Tomu nerozumím.“</span></p>
          <p class="chunk" data-nb-ref-number="55" data-nb-words="28" data-nb-chars="161"><span class="idea" data-nb-ref-number="55" id="idea55" data-nb-words="28" data-nb-chars="161">„Je to&nbsp;taková moje záchrana. Vždy, když se&nbsp;něčeho bojím, představím si&nbsp;ten nejhorší scénář, pak ho&nbsp;řeknu sama před sebou nahlas. Když to&nbsp;udělám, nevyplní se&nbsp;to.“</span></p>
          <p class="chunk" data-nb-ref-number="56" data-nb-words="4" data-nb-chars="22"><span class="idea" data-nb-ref-number="56" id="idea56" data-nb-words="4" data-nb-chars="22">„To je&nbsp;nějaké kouzlo?“</span></p>
          <p class="chunk" data-nb-ref-number="57" data-nb-words="8" data-nb-chars="44"><span class="idea" data-nb-ref-number="57" id="idea57" data-nb-words="8" data-nb-chars="44">„Jen jiný úhel pohledu. Jako v&nbsp;tvojí knize.“</span></p>
          <p class="chunk" data-nb-ref-number="58" data-nb-words="3" data-nb-chars="15"><span class="idea" data-nb-ref-number="58" id="idea58" data-nb-words="3" data-nb-chars="15">„Tak to&nbsp;řekni…“</span></p>
          <p class="chunk" data-nb-ref-number="59" data-nb-words="6" data-nb-chars="32"><span class="idea" data-nb-ref-number="59" id="idea59" data-nb-words="6" data-nb-chars="32">„Ne, před tebou to&nbsp;říct nemůžu.“</span></p>
          <p class="chunk" data-nb-ref-number="60" data-nb-words="18" data-nb-chars="99"><span class="idea" data-nb-ref-number="60" id="idea60" data-nb-words="18" data-nb-chars="99">Objal jsem ji. Udělal jsem to&nbsp;pomalu, abych na&nbsp;postel nerozlil hrnek s&nbsp;meltou, který držela v&nbsp;ruce.</span></p>
          <p class="chunk" data-nb-ref-number="61" data-nb-words="6" data-nb-chars="28"><span class="idea" data-nb-ref-number="61" id="idea61" data-nb-words="6" data-nb-chars="28">„Mám tě&nbsp;moc ráda,“ řekla mi.</span></p>
          <p class="chunk" data-nb-ref-number="62" data-nb-words="23" data-nb-chars="115"><span class="idea" data-nb-ref-number="62" id="idea62" data-nb-words="23" data-nb-chars="115">Asi vám je&nbsp;už&nbsp;jasné, že&nbsp;i&nbsp;přes veškerá ujištění, která ode mne Mica slyšela, zůstala se&nbsp;mnou celou noc, až&nbsp;do&nbsp;rána.</span></p>
          <p class="chunk" data-nb-ref-number="63" data-nb-words="138" data-nb-chars="767"><span class="idea" data-nb-ref-number="63" id="idea63" data-nb-words="138" data-nb-chars="767">Věděl jsem, že&nbsp;je&nbsp;do&nbsp;mě&nbsp;zamilovaná. Svými pocity jsem si&nbsp;nebyl ale tak jistý, a&nbsp;to mi&nbsp;velice vadilo. Jako obchodník jsem v&nbsp;každé situa­ci myslel na&nbsp;zadní vrátka. Bylo velice těžké se&nbsp;to&nbsp;odnaučit. I&nbsp;když mi&nbsp;bylo smutno, když jsem s&nbsp;Micou zrovna nebyl, i&nbsp;když jsem se&nbsp;těšil, až&nbsp;ji&nbsp;zase uvidím, nemohl jsem se&nbsp;zároveň stále zbavit svého vyučeného obchodního reflexu, který mi&nbsp;nutil myšlenku potlačit emoce, myslet jen na&nbsp;sebe a&nbsp;využít vše pro svůj prospěch. Obával jsem se, že&nbsp;se&nbsp;tohoto hnusného reflexu nezbavím už&nbsp;nikdy, že&nbsp;mi&nbsp;zůstane, a&nbsp;pokud nebudu dostatečně ostražitý, že&nbsp;tak možná někdy ublížím člověku, na&nbsp;kterém by&nbsp;mi&nbsp;mělo záležet. Myslel jsem na&nbsp;to, že&nbsp;musí přijít ta&nbsp;událost, o&nbsp;které jsem mluvil s&nbsp;pratátou. Doufal jsem, že&nbsp;přijde, a&nbsp;zároveň jsem se&nbsp;toho bál.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mezi_tebou_a_mnou_023.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>